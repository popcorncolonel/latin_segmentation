<P><B>
<P  align=center>C. IULI CAESARIS
<P  align=center>DE BELLO GALLICO
<P  align=center>COMMENTARIUS QUARTUS
<P></B> 
<P>
<P> <b>[<a name=1>1</a>]</b> EA quae secuta est hieme, qui fuit annus Cn. Pompeio, M. Crasso consulibus, Usipetes Germani et item Tencteri magna [cum] multitudine hominum flumen Rhenum transierunt, non longe a mari, quo Rhenus influit.  [<a name=1.2>2</a>] Causa transeundi fuit quod ab Suebis complures annos exagitati bello premebantur et agri cultura prohibebantur.  
<P>[<a name=1.3>3</a>] Sueborum gens est longe maxima et bellicosissima Germanorum omnium.  [<a name=1.4>4</a>] Hi centum pagos habere dicuntur, ex quibus quotannis singula milia armatorum bellandi causa ex finibus educunt.  Reliqui, qui domi manserunt, se atque illos alunt; [<a name=1.5>5</a>] hi rursus in vicem anno post in armis sunt, illi domi remanent.  [<a name=1.6>6</a>] Sic neque agri cultura nec ratio atque usus belli intermittitur.  [<a name=1.7>7</a>] Sed privati ac separati agri apud eos nihil est, neque longius anno remanere uno in loco colendi causa licet.  [<a name=1.8>8</a>] Neque multum frumento, sed maximam partem lacte atque pecore vivunt multum sunt in venationibus; [<a name=1.9>9</a>] quae res et cibi genere et cotidiana exercitatione et libertate vitae, quod a pueris nullo officio aut disciplina adsuefacti nihil omnino contra voluntatem faciunt, et vires alit et immani corporum magnitudine homines efficit.  [<a name=1.10>10</a>] Atque in eam se consuetudinem adduxerunt ut locis frigidissimis neque vestitus praeter pelles habeant quicquam, quarum propter exiguitatem magna est corporis pars aperta, et laventur in fluminibus.  
<P><b>[<a name=2>2</a>]</b> Mercatoribus est aditus magis eo ut quae bello ceperint quibus vendant habeant, quam quo ullam rem ad se importari desiderent.  [<a name=2.2>2</a>] Quin etiam iumentis, quibus maxime Galli delectantur quaeque impenso parant pretio, Germani importatis non utuntur, sed quae sunt apud eos nata, parva atque deformia, haec cotidiana exercitatione summi ut sint laboris efficiunt.  [<a name=2.3>3</a>] Equestribus proeliis saepe ex equis desiliunt ac pedibus proeliantur, equos eodem remanere vestigio adsue fecerunt, ad quos se celeriter, cum usus est, recipiunt:  [<a name=2.4>4</a>] neque eorum moribus turpius quicquam aut inertius habetur quam ephippiis uti.  [<a name=2.5>5</a>] Itaque ad quemvis numerum ephippiatorum equitum quamvis pauci adire audent.  [<a name=2.6>6</a>] Vinum omnino ad se importari non patiuntur, quod ea re ad laborem ferendum remollescere homines atque effeminari arbitrantur.  
<P><b>[<a name=3>3</a>]</b> Publice maximam putant esse laudem quam latissime a suis finibus vacare agros:  hac re significari magnum numerum civitatum suam vim sustinere non posse.  [<a name=3.2>2</a>] Itaque una ex parte a Suebis circiter milia passuum C agri vacare dicuntur.  [<a name=3.3>3</a>] Ad alteram partem succedunt Ubii, quorum fuit civitas ampla atque florens, ut est captus Germanorum; ii paulo, quamquam sunt eiusdem generis, sunt ceteris humaniores, propterea quod Rhenum attingunt multum ad eos mercatores ventitant et ipsi propter propinquitatem [quod] Gallicis sunt moribus adsuefacti.  [<a name=3.4>4</a>] Hos cum Suebi multis saepe bellis experti propter amplitudinem gravitatem civitatis finibus expellere non potuissent, tamen vectigales sibi fecerunt ac multo humiliores infirmiores redegerunt.  
<P><b>[<a name=4>4</a>]</b> In eadem causa fuerunt Usipetes et Tencteri, quos supra diximus; qui complures annos Sueborum vim sustinuerunt, [<a name=4.2>2</a>] ad extremum tamen agris expulsi et multis locis Germaniae triennium vagati ad Rhenum pervenerunt, quas regiones Menapii incolebant.  Hi ad utramque ripam fluminis agros, aedificia vicosque habebant; [<a name=4.3>3</a>] sed tantae multitudinis adventu perterriti ex iis aedificiis quae trans flumen habuerant demigraverant, et cis Rhenum dispositis praesidiis Germanos transire prohibebant.  [<a name=4.4>4</a>] Illi omnia experti, cum neque vi contendere propter inopiam navium neque clam transire propter custodias Menapiorum possent, [<a name=4.5>5</a>] reverti se in suas sedes regiones simulaverunt et tridui viam progressi rursus reverterunt atque omni hoc itinere una nocte equitatu confecto inscios inopinantes Menapios oppresserunt, [<a name=4.6>6</a>] qui de Germanorum discessu per exploratores certiores facti sine metu trans Rhenum in suos vicos remigraverant.  [<a name=4.7>7</a>] His interfectis navibus eorum occupatis, prius quam ea pars Menapiorum quae citra Rhenum erat certior fieret, flumen transierunt atque omnibus eorum aedificiis occupatis reliquam partem hiemis se eorum copiis aluerunt.  
<P><b>[<a name=5>5</a>]</b> His de rebus Caesar certior factus et infirmitatem Gallorum veritus, quod sunt in consiliis capiendis mobiles et novis plerumque rebus student, nihil his committendum existimavit.  [<a name=5.2>2</a>] Est enim hoc Gallicae consuetudinis, uti et viatores etiam invitos consistere cogant et quid quisque eorum de quaque re audierit aut cognoverit quaerant et mercatores in oppidis vulgus circumsistat quibus ex regionibus veniant quas ibi res cognoverint pronuntiare cogat.  [<a name=5.3>3</a>] His rebus atque auditionibus permoti de summis saepe rebus consula ineunt, quorum eos in vestigio paenitere necesse est, cum incertis rumoribus serviant et pleri ad voluntatem eorum ficta respondeant.  
<P><b>[<a name=6>6</a>]</b> Qua consuetudine cognita Caesar, ne graviori bello, occurreret, maturius quam consuerat ad exercitum proficiscitur.  [<a name=6.2>2</a>] Eo cum venisset, ea quas fore suspicatus erat facta cognovit:  [<a name=6.3>3</a>] missas legationes ab non nullis civitatibus ad Germanos invitatos eos uti ab Rheno discederent:  omnia quae[que] postulassent ab se fore parata.  [<a name=6.4>4</a>] Qua spe adducti Germani latius iam vagabantur et in fines Eburonum et Condrusorum, qui sunt Treverorum clientes, pervenerant.  [<a name=6.5>5</a>] Principibus Gallice evocatis Caesar ea quae cognoverat dissimulanda sibi existimavit, eorumque animis permulsis et confirmatis equitatu imperato bellum cum Germanis gerere constituit.  
<P><b>[<a name=7>7</a>]</b> Re frumentaria comparata equitibusque delectis iter in ea loca facere coepit, quibus in locis esse Germanos audiebat.  [<a name=7.2>2</a>] A quibus cum paucorum dierum iter abesset, legati ab iis venerunt, quorum haec fuit oratio:  [<a name=7.3>3</a>] Germanos neque priores populo Romano bellum inferre neque tamen recusare, si lacessantur, quin armis contendant, quod Germanorum consuetudo [haec] sit a maioribus tradita, Quicumque bellum inferant, resistere neque deprecari.  Haec tamen dicere venisse invitos, eiectos domo; [<a name=7.4>4</a>] si suam gratiam Romani velint, posse iis utiles esse amicos; vel sibi agros attribuant vel patiantur eos tenere quos armis possederint:  [<a name=7.5>5</a>] sese unis Suebis concedere, quibus ne di quidem immortales pares esse possint; reliquum quidem in terris esse neminem quem non superare possint.  
<P><b>[<a name=8>8</a>]</b> Ad haec Caesar quae visum est respondit; sed exitus fuit orationis:  sibi nullam cum iis amicitiam esse posse, si in Gallia remanerent; [<a name=8.2>2</a>] neque verum esse, qui suos fines tueri non potuerint alienos occupare; neque ullos in Gallia vacare agros qui dari tantae praesertim multitudini sine iniuria possint; [<a name=8.3>3</a>] sed licere, si velint, in Ubiorum finibus considere, quorum sint legati apud se et de Sueborum iniuriis querantur et a se auxilium petant:  hoc se Ubiis imperaturus.  
<P><b>[<a name=9>9</a>]</b> Legati haec se ad suos relaturos dixerunt et re deliberata post diem tertium ad Caesarem reversuros:  interea ne propius se castra moveret petierunt.  [<a name=9.2>2</a>] Ne id quidem Caesar ab se impetrari posse dixit.  [<a name=9.3>3</a>] Cognoverat enim magnam partem equitatus ab iis aliquot diebus ante praedandi frumentandi causa ad Ambivaritos trans Mosam missam:  hos expectari equites atque eius rei causa moram interponi arbitrabatur.  
<P><b>[<a name=10>10</a>]</b> [Mosa profluit ex monte Vosego, qui est in finibus Lingonum, et parte quadam ex Rheno recepta, quae appellatur Vacalus insulam efficit Batavorum, in Oceanum influit [<a name=10.2>2</a>] neque longius ab Oceano milibus passuum LXXX in Rhenum influit.  [<a name=10.3>3</a>] Rhenus autem oritur ex Lepontiis, qui Alpes incolunt, et longo spatio per fines Nantuatium, Helvetiorum, Sequanorum, Mediomatricorum, Tribocorum, Treverorum citatus fertur et, [<a name=10.4>4</a>] ubi Oceano adpropinquavit, in plures diffluit partes multis ingentibus insulis effectis, quarum pars magna a feris barbaris nationibus incolitur, [<a name=10.5>5</a>] ex quibus sunt qui piscibus atque ovis avium vivere existimantur, multis capitibus in Oceanum influit.] 
<P><b>[<a name=11>11</a>]</b> Caesar cum ab hoste non amplius passuum XII:  milibus abesset, ut erat constitutum, ad eum legati revertuntur; qui in itinere congressi magnopere ne longius progrederetur orabant.  [<a name=11.2>2</a>] Cum id non impetrassent, petebant uti ad eos [equites] qui agmen antecessissent praemitteret eos pugna prohiberet, sibique ut potestatem faceret in Ubios legatos mittendi; [<a name=11.3>3</a>] quorum si principes ac senatus sibi iure iurando fidem fecisset, ea condicione quae a Caesare ferretur se usuros ostendebant:  ad has res conficiendas sibi tridui spatium daret.  [<a name=11.4>4</a>] Haec omnia Caesar eodem illo pertinere arbitrabatur ut tridui mora interposita equites eorum qui abessent reverterentur; tamen sese non longius milibus passuum IIII aquationis causa processurum eo die dixit:  [<a name=11.5>5</a>] huc postero die quam frequentissimi convenirent, ut de eorum postulatis cognosceret.  [<a name=11.6>6</a>] Interim ad praefectos, qui cum omni equitatu antecesserant, mittit qui nuntiarent ne hostes proelio lacesserent, et si ipsi lacesserentur, sustinerent quoad ipse cum exercitu propius accessisset.  
<P><b>[<a name=12>12</a>]</b> At hostes, ubi primum nostros equites conspexerunt, quorum erat V milium numerus, cum ipsi non amplius DCCC equites haberent, quod ii qui frumentandi causa erant trans Mosam profecti nondum redierant, nihil timentibus nostris, quod legati eorum paulo ante a Caesare discesserant atque is dies indutiis erat ab his petitus, impetu facto celeriter nostros perturbaverunt; [<a name=12.2>2</a>] rursus his resistentibus consuetudine sua ad pedes desiluerunt subfossis equis compluribus nostris deiectis reliquos in fugam coniecerunt atque ita perterritos egerunt ut non prius fuga desisterent quam in conspectum agminis nostri venissent.  [<a name=12.3>3</a>] In eo proelio ex equitibus nostris interficiuntur IIII et LXX, [<a name=12.4>4</a>] in his vir fortissimus Piso Aquitanus, amplissimo genere natus, cuius avus in civitate sua regnum obtinuerat amicus a senatu nostro appellatus.  [<a name=12.5>5</a>] Hic cum fratri intercluso ab hostibus auxilium ferret, illum ex periculo eripuit, ipse equo vulnerato deiectus, quoad potuit, fortissime restitit; [<a name=12.6>6</a>] cum circumventus multis vulneribus acceptis cecidisset atque id frater, qui iam proelio excesserat, procul animadvertisset, incitato equo se hostibus obtulit atque interfectus est.  
<P><b>[<a name=13>13</a>]</b> Hoc facto proelio Caesar neque iam sibi legatos audiendos neque condiciones accipiendas arbitrabatur ab iis qui per dolum atque insidias petita pace ultro bellum intulissent; [<a name=13.2>2</a>] expectare vero dum hostium copiae augerentur equitatus reverteretur summae dementiae esse iudicabat, [<a name=13.3>3</a>] et cognita Gallorum infirmitate quantum iam apud eos hostes uno proelio auctoritatis essent consecuti sentiebat; quibus ad consilia capienda nihil spatii dandum existimabat.  [<a name=13.4>4</a>] His constitutis rebus et consilio cum legatis et quaestore communicato, ne quem diem pugnae praetermitteret, oportunissima res accidit, quod postridie eius diei mane eadem et perfidia et simulatione usi Germani frequentes, omnibus principibus maioribusque natu adhibitis, ad eum in castra venerunt, [<a name=13.5>5</a>] simul, ut dicebatur, sui purgandi causa, quod contra atque esset dictum et ipsi petissent, proelium pridie commisissent, simul ut, si quid possent, de indutiis fallendo impetrarent.  [<a name=13.6>6</a>] Quos sibi Caesar oblatos gavisus illos retineri iussit; ipse omnes copias castris D eduxit equitatumque, quod recenti proelio perterritum esse existimabat, agmen subsequi iussit.  
<P><b>[<a name=14>14</a>]</b> Acie triplici instituta et celeriter VIII milium itinere confecto, prius ad hostium castra pervenit quam quid ageretur Germani sentire possent.  [<a name=14.2>2</a>] Qui omnibus rebus subito perterriti et celeritate adventus nostri et discessu suorum, neque consilii habendi neque arma capiendi spatio dato perturbantur, copiasne adversus hostem ducere an castra defendere an fuga salutem petere praestaret.  [<a name=14.3>3</a>] Quorum timor cum fremitu et concursu significaretur, milites nostri pristini diei perfidia incitati in castra inruperunt.  [<a name=14.4>4</a>] Quo loco qui celeriter arma capere potuerunt paulisper nostris restiterunt atque inter carros impedimenta proelium commiserunt; [<a name=14.5>5</a>] at reliqua multitudo puerorum mulierum (nam eum omnibus suis domo excesserant Rhenum transierant) passim fugere coepit, ad quos consectandos Caesar equitatum misit.  
<P><b>[<a name=15>15</a>]</b> Germani post tergum clamore audito, eum suos interfiei viderent, armis abiectis signis militaribus relictis se ex castris eiecerunt, [<a name=15.2>2</a>] et eum ad confluentem Mosae et Rheni pervenissent, reliqua fuga desperata, magno numero interfecto, reliqui se in flumen praecipitaverunt atque ibi timore, lassitudine, vi fluminis oppressi perierunt.  [<a name=15.3>3</a>] Nostri ad unum omnes incolumes, perpaucis vulneratis, ex tanti belli timore, cum hostium numerus capitum CCCCXXX milium fuisset, se in castra receperunt.  [<a name=15.4>4</a>] Caesar iis quos in castris retinuerat discedendi potestatem fecit.  [<a name=15.5>5</a>] Illi supplicia cruciatusque Gallorum veriti, quorum agros vexaverant, remanere se apud eum velle dixerunt.  His Caesar libertatem concessit.  
<P><b>[<a name=16>16</a>]</b> Germanico bello confecto multis de causis Caesar statuit sibi Rhenum esse transeundum; quarum illa fuit iustissima quod, cum videret Germanos tam facile impelli ut in Galliam venirent, suis quoque rebus eos timere voluit, cum intellegerent et posse et audere populi Romani exercitum Rhenum transire.  [<a name=16.2>2</a>] Accessit etiam quod illa pars equitatus Usipetum et Tencterorum, quam supra commemoravi praedandi frumentandi causa Mosam transisse neque proelio interfuisse, post fugam suorum se trans Rhenum in fines Sugambrorum receperat seque cum his coniunxerat.  [<a name=16.3>3</a>] Ad quos cum Caesar nuntios misisset, qui postularent eos qui sibi Galliae bellum intulissent sibi dederent, responderunt:  [<a name=16.4>4</a>] populi Romani imperium Rhenum finire; si se invito Germanos in Galliam transire non aequum existimaret, cur sui quicquam esse imperii aut potestatis trans Rhenum postularet?  [<a name=16.5>5</a>] Ubii autem, qui uni ex Transrhenanis ad Caesarem legatos miserant, amicitiam fecerant, obsides dederant, magnopere orabant ut sibi auxilium ferret, quod graviter ab Suebis premerentur; [<a name=16.6>6</a>] vel, si id facere occupationibus rei publicae prohiberetur, exercitum modo Rhenum transportaret:  id sibi &lt;ad&gt; auxilium spemque reliqui temporis satis futurum.  [<a name=16.7>7</a>] Tantum esse nomen atque opinionem eius exercitus Ariovisto pulso et hoc novissimo proelio facto etiam ad ultimas Germanorum nationes, uti opinione et amicitia populi Romani tuti esse possint.  [<a name=16.8>8</a>] Navium magnam copiam ad transportandum exercitum pollicebantur.  
<P><b>[<a name=17>17</a>]</b> Caesar his de causis quas commemoravi Rhenum transire decrevat; sed navibus transire neque satis tutum esse arbitrabatur neque suae neque populi Romani dignitatis esse statuebat.  [<a name=17.2>2</a>] Itaque, etsi summa difficultas faciendi pontis proponebatur propter latitudinem, rapiditatem altitudinemque fluminis, tamen id sibi contendendum aut aliter non traducendum exercitum existimabat.  [<a name=17.3>3</a>] Rationem pontis hanc instituit.  Tigna bina sesquipedalia.  paulum ab imo praeacuta dimensa ad altitudinem fluminis intervallo pedum duorum inter se iungebat.  [<a name=17.4>4</a>] Haec cum machinationibus immissa in flumen defixerat fistucisque adegerat, non sublicae modo derecte ad perpendiculum, sed prone ac fastigate, ut secundum naturam fluminis procumberent, [<a name=17.5>5</a>] iis item contraria duo ad eundem modum iuncta intervallo pedum quadragenum ab inferiore parte contra vim atque impetu fluminis conversa statuebat.  [<a name=17.6>6</a>] Haec utraque insuper bipedalibus trabibus immissis, quantum eorum tignorum iunctura distabat, binis utrimque fibulis ab extrema parte distinebantur; [<a name=17.7>7</a>] quibus disclusis atque in contrariam partem revinctis, tanta erat operis firmitudo atque ea rerum natura ut, quo maior vis aquae se incitavisset, hoc artius inligata tenerentur.  [<a name=17.8>8</a>] Haec derecta materia iniecta contexebantur ac longuriis cratibusque consternebantur; [<a name=17.9>9</a>] ac nihilo setius sublicae et ad inferiorem partem fluminis oblique agebantur, quae pro ariete subiectae et cum omni opere coniunctae vim fluminis exciperent, [<a name=17.10>10</a>] et aliae item supra pontem mediocri spatio, ut, si arborum trunci sive naves deiciendi operis causa essent a barbaris missae, his defensoribus earum rerum vis minueretur neu ponti nocerent.  
<P><b>[<a name=18>18</a>]</b> Diebus X, quibus materia coepta erat comportari, omni opere effecto exercitus traducitur.  [<a name=18.2>2</a>] Caesar ad utramque partem pontis firmo praesidio relicto in fines Sugambrorum contendit.  [<a name=18.3>3</a>] Interim a compluribus civitatibus ad eum legati veniunt; quibus pacem atque amicitiam petentibus liberaliter respondet obsidesque ad se adduci iubet.  [<a name=18.4>4</a>] At Sugambri, ex eo tempore quo pons institui coeptus est fuga comparata, hortantibus iis quos ex Tencteris atque Usipetibus apud se habebant, finibus suis excesserant suaque omnia exportaverant seque in solitudinem ac silvas abdiderant.  
<P><b>[<a name=19>19</a>]</b> Caesar paucos dies in eorum finibus moratus, omnibus vicis aedificiisque incensis frumentisque succisis, se in fines Ubiorum recepit atque his auxilium suum pollicitus, si a Suebis premerentur, haec ab iis cognovit:  [<a name=19.2>2</a>] Suebos, postea quam per exploratores pontem fieri comperissent, more suo concilio habito nuntios in omnes partes dimisisse, uti de oppidis demigrarent, liberos, uxores suaque omnia in silvis deponerent atque omnes qui arma ferre possent unum in locum convenirent.  [<a name=19.3>3</a>] Hunc esse delectum medium fere regionum earum quas Suebi obtinerent; hic Romanorum adventum expectare atque ibi decertare constituisse.  [<a name=19.4>4</a>] Quod ubi Caesar comperit, omnibus iis rebus confectis, quarum rerum causa exercitum traducere constituerat, ut Germanis metum iniceret, ut Sugambros ulcisceretur, ut Ubios obsidione liberaret, diebus omnino XVIII trans Rhenum consumptis, satis et ad laudem et ad utilitatem profectum arbitratus se in Galliam recepit pontemque rescidit.  
<P><b>[<a name=20>20</a>]</b> Exigua parte aestatis reliqua Caesar, etsi in his locis, quod omnis Gallia ad septentriones vergit, maturae sunt hiemes, tamen in Britanniam proficisci contendit, quod omnibus fere Gallicis bellis hostibus nostris inde subministrata auxilia intellegebat, [<a name=20.2>2</a>] et si tempus anni ad bellum gerendum deficeret, tamen magno sibi usui fore arbitrabatur, si modo insulam adiisset, genus hominum perspexisset, loca, portus, aditus cognovisset; quae omnia fere Gallis erant incognita.  [<a name=20.3>3</a>] Neque enim temere praeter mercatores illo adit quisquam, neque his ipsis quicquam praeter oram maritimam atque eas regiones quae sunt contra Galliam notum est.  [<a name=20.4>4</a>] Itaque vocatis ad se undique mercatoribus, neque quanta esset insulae magnitudo neque quae aut quantae nationes incolerent, neque quem usum belli haberent aut quibus institutis uterentur, neque qui essent ad maiorem navium multitudinem idonei portus reperire poterat.  
<P><b>[<a name=21>21</a>]</b> Ad haec cognoscenda, prius quam periculum faceret, idoneum esse arbitratus C. Volusenum cum navi longa praemittit.  [<a name=21.2>2</a>] Huic mandat ut exploratis omnibus rebus ad se quam primum revertatur.  [<a name=21.3>3</a>] Ipse cum omnibus copiis in Morinos proficiscitur, quod inde erat brevissimus in Britanniam traiectus.  [<a name=21.4>4</a>] Huc naves undique ex finitimis regionibus et quam superiore aestate ad Veneticum bellum fecerat classem iubet convenire.  
<P>[<a name=21.5>5</a>] Interim, consilio eius cognito et per mercatores perlato ad Britannos, a compluribus insulae civitatibus ad eum legati veniunt, qui polliceantur obsides dare atque imperio populi Romani obtemperare.  [<a name=21.6>6</a>] Quibus auditis, liberaliter pollicitus hortatusque ut in ea sententia permanerent, [<a name=21.7>7</a>] eos domum remittit et cum iis una Commium, quem ipse Atrebatibus superatis regem ibi constituerat, cuius et virtutem et consilium probabat et quem sibi fidelem esse arbitrabatur cuiusque auctoritas in his regionibus magni habebatur, mittit.  [<a name=21.8>8</a>] Huic imperat quas possit adeat civitates horteturque ut populi Romani fidem sequantur seque celeriter eo venturum nuntiet.  [<a name=21.9>9</a>] Volusenus perspectis regionibus omnibus quantum ei facultatis dari potuit, qui navi egredi ac se barbaris committere non auderet, V. die ad Caesarem revertitur quaeque ibi perspexisset renuntiat.  
<P><b>[<a name=22>22</a>]</b> Dum in his locis Caesar navium parandarum causa moratur, ex magna parte Morinorum ad eum legati venerunt, qui se de superioris temporis consilio excusarent, quod homines barbari et nostrae consuetudinis imperiti bellum populo Romano fecissent, seque ea quae imperasset facturos pollicerentur.  [<a name=22.2>2</a>] Hoc sibi Caesar satis oportune accidisse arbitratus, quod neque post tergum hostem relinquere volebat neque belli gerendi propter anni tempus facultatem habebat neque has tantularum rerum occupationes Britanniae anteponendas iudicabat, magnum iis numerum obsidum imperat.  
<P><b>[<a name=23>23</a>]</b> Quibus adductis eos in fidem recipit.  Navibus circiter LXXX onerariis coactis contractisque, quot satis esse ad duas transportandas legiones existimabat, quod praeterea navium longarum habebat quaestori, legatis praefectisque distribuit.  [<a name=23.2>2</a>] Huc accedebant XVIII onerariae naves, quae ex eo loco a milibus passuum VIII vento tenebantur quo minus in eundem portum venire possent:  has equitibus tribuit.  [<a name=23.3>3</a>] Reliquum exercitum Q. Titurio Sabino et L. Aurunculeio Cottae legatis in Menapios atque in eos pagos Morinorum a quibus ad eum legati non venerant ducendum dedit.  [<a name=23.4>4</a>] P. Sulpicium Rufum legatum cum eo praesidio quod satis esse arbitrabatur portum tenere iussit.  
<P><b>[<a name=24>24</a>]</b> His constitutis rebus, nactus idoneam ad navigandum tempestatem III.  fere vigilia solvit equitesque in ulteriorem portum progredi et naves conscendere et se sequi iussit.  [<a name=24.2>2</a>] A quibus cum paulo tardius esset administratum, ipse hora diei circiter IIII.  cum primis navibus Britanniam attigit atque ibi in omnibus collibus expositas hostium copias armatas conspexit.  [<a name=24.3>3</a>] Cuius loci haec erat natura atque ita montibus angustis mare continebatur, uti ex locis superioribus in litus telum adigi posset.  [<a name=24.4>4</a>] Hunc ad egrediendum nequaquam idoneum locum arbitratus, dum reliquae naves eo convenirent ad horam nonam in ancoris expectavit.  [<a name=24.5>5</a>] Interim legatis tribunisque militum convocatis et quae ex Voluseno cognovisset et quae fieri vellet ostendit monuitque, ut rei militaris ratio, maximeque ut maritimae res postularent, ut, cum celerem atque instabilem motum haberent, ad nutum et ad tempus D omnes res ab iis administrarentur.  [<a name=24.6>6</a>] His dimissis, et VII ab eo loco progressus aperto ac plano litore naves constituit.  
<P><b>[<a name=25>25</a>]</b> At barbari, consilio Romanorum cognito praemisso equitatu et essedariis, quo plerumque genere in proeliis uti consuerunt, reliquis copiis subsecuti nostros navibus egredi prohibebant.  [<a name=25.2>2</a>] Erat ob has causas summa difficultas, quod naves propter magnitudinem nisi in alto constitui non poterant, militibus autem, ignotis locis, impeditis manibus, magno et gravi onere armorum oppressis simul et de navibus desiliendum et in auctibus consistendum et cum hostibus erat pugnandum, [<a name=25.3>3</a>] cum illi aut ex arido aut paulum in aquam progressi omnibus membris expeditis, notissimis locis, audacter tela coicerent et equos insuefactos incitarent.  [<a name=25.4>4</a>] Quibus rebus nostri perterriti atque huius omnino generis pugnae imperiti, non eadem alacritate ac studio quo in pedestribus uti proeliis consuerant utebantur.  
<P><b>[<a name=26>26</a>]</b> Quod ubi Caesar animadvertit, naves longas, quarum et species erat barbaris inusitatior et motus ad usum expeditior, paulum removeri ab onerariis navibus et remis incitari et ad latus apertum hostium constitui atque inde fundis, sagittis, tormentis hostes propelli ac submoveri iussit; quae res magno usui nostris fuit.  [<a name=26.2>2</a>] Nam et navium figura et remorum motu et inusitato genere tormentorum permoti barbari constiterunt ac paulum modo pedem rettulerunt.  [<a name=26.3>3</a>] Atque nostris militibus cunctantibus, maxime propter altitudinem maris, qui X legionis aquilam gerebat, obtestatus deos, ut ea res legioni feliciter eveniret, ' desilite', inquit, ' milites, nisi vultis aquilam hostibus prodere; ego certe meum rei publicae atque imperatori officium praestitero.' [<a name=26.4>4</a>] Hoc cum voce magna dixisset, se ex navi proiecit atque in hostes aquilam ferre coepit.  [<a name=26.5>5</a>] Tum nostri cohortati inter se, ne tantum dedecus admitteretur, universi ex navi desiluerunt.  [<a name=26.6>6</a>] Hos item ex proximis primi navibus cum conspexissent, subsecuti hostibus adpropinquaverunt.  
<P><b>[<a name=27>27</a>]</b> Pugnatum est ab utrisque acriter.  Nostri tamen, quod neque ordines servare neque firmiter insistere neque signa subsequi poterant atque alius alia ex navi quibuscumque signis occurrerat se adgregabat, magnopere perturbabantur; [<a name=27.2>2</a>] hostes vero, notis omnibus vadii, ubi ex litore aliquos singulares ex navi egredientes conspexerant, incitatis equis impeditos adoriebantur, [<a name=27.3>3</a>] plures paucos circumsistebant, alii ab latere aperto in universos tela coiciebant.  [<a name=27.4>4</a>] Quod cum animadvertisset Caesar, scaphas longarum navium, item speculatoria navigia militibus compleri iussit, et quos laborantes conspexerat, his subsidia submittebat.  [<a name=27.5>5</a>] Nostri, simul in arido constiterunt, suis omnibus consecutis, in hostes impetum fecerunt atque eos in fugam dederunt; neque longius prosequi potuerunt, quod equites cursum tenere atque insulam capere non potuerant.  Hoc unum ad pristinam fortunam Caesari defuit.  
<P><b>[<a name=28>28</a>]</b> Hostes proelio superati, simul atque se ex fuga:  receperunt, statim ad Caesarem legatos de pace miserunt; obsides sese daturos quaeque imperasset facturos polliciti sunt.  [<a name=28.2>2</a>] Una cum his legatis Commius Atrebas venit, quem supra demonstraveram a Caesare in Britanniam praemissum.  [<a name=28.3>3</a>] Hunc illi e navi egressum, cum ad eos oratoris modo Caesaris mandata deferret, comprehenderant atque in vincula coniecerant; [<a name=28.4>4</a>] tum proelio facto remiserunt et in petenda pace eius rei culpam in multitudinem contulerunt et propter imprudentiam ut ignosceretur petiverunt.  [<a name=28.5>5</a>] Caesar questus quod, cum ultro in continentem legatis missis pacem ab se petissent, bellum sine causa intulissent, ignoscere &lt;se&gt; imprudentiae dixit obsidesque imperavit; [<a name=28.6>6</a>] quorum illi partem statim dederunt, partem ex longinquioribus locis arcessitam paucis diebus sese daturos dixerunt.  [<a name=28.7>7</a>] Interea suos in agros remigrare iusserunt, principesque undique convenire et se civitatesque suas Caesari commendare coeperunt.  
<P><b>[<a name=29>29</a>]</b> His rebus pace confirmata, post diem quartum quam est in Britanniam ventum naves XVIII, de quibus supra demonstratum est, quae equites sustulerant, ex superiore portu leni vento solverunt.  [<a name=29.2>2</a>] Quae cum adpropinquarent Britanniae et ex castris viderentur, tanta tempestas subito coorta est ut nulla earum cursum tenere posset, sed aliae eodem unde erant profectae referrentur, aliae ad inferiorem partem insulae, quae est propius solis occasum, magno suo cum periculo deicerentur; [<a name=29.3>3</a>] quae tamen ancoris iactis cum fluctibus complerentur, necessario adversa nocte in altum provectae continentem petierunt.  
<P><b>[<a name=30>30</a>]</b> Eadem nocte accidit ut esset luna plena, qui dies a maritimos aestus maximos in Oceano efficere consuevit, nostrisque id erat incognitum.  [<a name=30.2>2</a>] Ita uno tempore et longas naves, [quibus Caesar exercitum transportandum curaverat,] quas Caesar in aridum subduxerat, aestus complebat, et onerarias, quae ad ancoras erant deligatae, tempestas adflictabat, neque ulla nostris facultas aut administrandi ` aut auxiliandi dabatur.  [<a name=30.3>3</a>] Compluribus navibus fractis, reliquae cum essent funibus, ancoris reliquisque armamentis amissis ad navigandum inutiles, magna, id quod necesse erat accidere, totius exercitus perturbatio facta est.  [<a name=30.4>4</a>] Neque enim naves erant aliae quibus reportari possent, et omnia deerant quae ad reficiendas naves erant usui, et, quod omnibus constabat hiemari in Gallia oportere, frumentum in his locis in hiemem provisum non erat.  Quibus rebus cognitis, principes Britanniae, qui post proelium ad Caesarem convenerant, inter se conlocuti, cum et equites et naves et frumentum Romanis deesse intellegerent et paucitatem militum ex castrorum exiguitate cognoscerent, quae hoc erant etiam angustior quod sine impedimentis Caesar legiones transportaverat, [<a name=30.5>5</a>] optimum factu esse duxerunt rebellione facta frumento commeatuque nostros prohibere et rem in hiemem producere, quod his superatis aut reditu interclusis neminem postea belli inferendi causa in Britanniam transiturum confidebant.  Itaque rursus coniuratione facta paulatim ex castris discedere et suos clam ex agris deducere coeperunt.  
<P><b>[<a name=31>31</a>]</b> At Caesar, etsi nondum eorum consilia cognoverat, tamen et ex eventu navium suarum et ex eo quod obsides dare intermiserant fore id quod accidit suspicabatur.  [<a name=31.2>2</a>] Itaque ad omnes casus subsidia comparabat.  Nam et frumentum ex agris cotidie in castra conferebat et, quae gravissime adflictae erant naves, earum materia atque aere ad reliquas reficiendas utebatur et quae ad eas res erant usui ex continenti comportari iubebat.  [<a name=31.3>3</a>] Itaque, cum summo studio a militibus administraretur, XII navibus amissis, reliquis ut navigari &lt;satis&gt; commode posset effecit.  
<P><b>[<a name=32>32</a>]</b> Dum ea geruntur, legione ex consuetudine una frumentatum missa, quae appellabatur VII., neque ulla ad id tempus belli suspicione interposita, cum pars hominum in agris remaneret, pars etiam in castra ventitaret, ii qui pro portis castrorum in statione erant Caesari nuntiaverunt pulverem maiorem quam consuetudo ferret in ea parte videri quam in partem legio iter fecisset.  [<a name=32.2>2</a>] Caesar - id quod erat - suspicatus aliquid novi a barbaris initum consilii, cohortes quae in statione erant secum in eam partem proficisci, ex reliquis duas in stationem succedere, reliquas armari et confestim sese subsequi iussit.  [<a name=32.3>3</a>] Cum paulo longius a castris processisset, suos ab hostibus premi atque aegre sustinere et conferta legione ex omnibus partibus tela coici animadvertit.  [<a name=32.4>4</a>] Nam quod omni ex reliquis partibus demesso frumento pars una erat reliqua, suspicati hostes huc nostros esse venturos noctu in silvis delituerant; [<a name=32.5>5</a>] tum dispersos depositis armis in metendo occupatos Subito adorti paucis interfectis reliquos incertis ordinibus perturbaverant, simul equitatu atque essedis circumdederant.  
<P><b>[<a name=33>33</a>]</b> Genus hoc est ex essedis pugnae.  Primo per omnes partes perequitant et tela coiciunt atque ipso terrore equorum et strepitu rotarum ordines plerumque perturbant, et cum se inter equitum turmas insinuaverunt, ex essedis desiliunt et pedibus proeliantur.  [<a name=33.2>2</a>] Aurigae interim paulatim ex proelio excedunt atque ita currus conlocant ut, si illi a multitudine hostium premantur, expeditum ad quos receptum habeant.  [<a name=33.3>3</a>] Ita mobilitatem equitum, stabilitatem peditum in proeliis praestant, ac tantum usu cotidiano et exercitatione efficiunt uti in declivi ac praecipiti loco incitatos equos sustinere et brevi moderari ac flectere et per temonem percurrere et in iugo insistere et se inde in currus citissime recipere consuerint.  
<P><b>[<a name=34>34</a>]</b> Quibus rebus perturbatis nostris [novitate pugnae] tempore oportunissimo Caesar auxilium tulit:  namque eius adventu hostes constiterunt, nostri se ex timore receperunt.  [<a name=34.2>2</a>] Quo facto, ad lacessendum hostem et committendum proelium alienum esse tempus arbitratus suo se loco continuit et brevi tempore intermisso in castra legiones reduxit.  [<a name=34.3>3</a>] Dum haec geruntur, nostris omnibus occupatis qui erant in agris reliqui discesserunt.  [<a name=34.4>4</a>] Secutae sunt continuos complures dies tempeststes, quae et nostros in castris continerent et hostem a pugna prohiberent.  [<a name=34.5>5</a>] Interim barbari nuntios in omnes partes dimiserunt paucitatemque nostrorum militum suis praedicaverunt et quanta praedae faciendae atque in perpetuum sui liberandi facultas daretur, si Romanos castris expulissent, demonstra; verunt.  His rebus celeriter magna multitudine peditatus equitatusque coacta ad castra venerunt.  
<P><b>[<a name=35>35</a>]</b> Caesar, etsi idem quod superioribus diebus acciderat fore videbat, ut, si essent hostes pulsi, celeritate periculum effugerent, tamen nactus equites circiter XXX, quos Commius Atrebas, de quo ante dictum est, secum transportaverat, legiones in acie pro castris constituit.  [<a name=35.2>2</a>] Commisso proelio diutius nostrorum militum impetum hostes ferre non potuerunt ac terga verterunt.  [<a name=35.3>3</a>] Quos tanto spatio secuti quantum cursu et viribus efficere potuerunt, complures ex iis occiderunt, deinde omnibus longe lateque aedificiis incensis se in castra receperunt.  
<P><b>[<a name=36>36</a>]</b> Eodem die legati ab hostibus missi ad Caesarem de pace venerunt.  [<a name=36.2>2</a>] His Caesar numerum obsidum quem ante imperaverat duplicavit eosque in continentem adduci iussit, quod propinqua die aequinoctii infirmis navibus hiemi navigationem subiciendam non existimabat.  [<a name=36.3>3</a>] Ipse idoneam tempestatem nactus paulo post mediam noctem naves solvit, [<a name=36.4>4</a>] quae omnes incolumes ad continentem pervenerunt; sed ex iis onerariae duae eosdem portus quos reliquae capere non potuerunt et paulo infra delatae sunt.  
<P><b>[<a name=37>37</a>]</b> Quibus ex navibus cum essent expositi milites circiter CCC atque in castra contenderent, Morini, quos Caesar in Britanniam proficiscens pacatos reliquerat, spe praedae adducti primo non ita magno suorum numero circumsteterunt ac, si sese interfici nollent, arma ponere iusserunt.  [<a name=37.2>2</a>] Cum illi orbe facto sese defenderent, celeriter ad clamorem hominum circiter milia VI convenerunt; Qua re nuntiata, Caesar omnem ex castris equitatum suis auxilio misit.  [<a name=37.3>3</a>] Interim nostri milites impetum hostium sustinuerunt atque amplius horis IIII fortissime pugnaverunt et paucis vulneribus acceptis complures ex iis occiderunt.  [<a name=37.4>4</a>] Postea vero quam equitatus noster in conspectum venit, hostes abiectis armis terga verterunt magnusque eorum numerus est occisus.  
<P><b>[<a name=38>38</a>]</b> Caesar postero die T. Labienum legatum cum iis legionibus quas ex Britannia reduxerat in Morinos qui rebellionem fecerant misit.  [<a name=38.2>2</a>] Qui cum propter siccitates paludum quo se reciperent non haberent, quo perfugio superiore anno erant usi, omnes fere in potestatem Labieni venerunt.  [<a name=38.3>3</a>] At Q. Titurius et L. Cotta legati, qui in Menapiorum fines legiones duxerant, omnibus eorum agris vastatis, frumentis succisis, aedificiis incensis, quod Menapii se omnes in densissimas silvas abdiderant, se ad Caesarem receperunt.  [<a name=38.4>4</a>] Caesar in Belgis omnium legionum hiberna constituit.  Eo duae omnino civitates ex Britannia obsides miserunt, reliquae neglexerunt.  [<a name=38.5>5</a>] His rebus gestis ex litteris Caesaris dierum XX supplicatio a senatu decreta est.  
