<P>
<P  align=center>PUBLI VERGILI MARONIS
<P  align=center>AENEIDOS
<P  align=center>LIBER IV
<P>
<P>
<P><OL><LI>AT regina gravi iamdudum saucia cura<a name=1> </a>
<LI>volnus alit venis, et caeco carpitur igni. <a name=2> </a>
<LI>Multa viri virtus animo, multusque recursat<a name=3> </a>
<LI>gentis honos:  haerent infixi pectore voltus<a name=4> </a>
<LI>verbaque, nec placidam membris dat cura quietem. <a name=5> </a>
<LI>Postera Phoebea lustrabat lampade terras,<a name=6> </a>
<LI>umentemque Aurora polo dimoverat umbram,<a name=7> </a>
<LI>cum sic unanimam adloquitur male sana sororem: <a name=8> </a>
<LI>`Anna soror, quae me suspensam insomnia terrent!<a name=9> </a>
<LI>Quis novus hic nostris successit sedibus hospes,<a name=10> </a>
<LI>quem sese ore ferens, quam forti pectore et armis!<a name=11> </a>
<LI>Credo equidem, nec vana fides, genus esse deorum. <a name=12> </a>
<LI>Degeneres animos timor arguit:  heu, quibus ille<a name=13> </a>
<LI>iactatus fatis! Quae bella exhausta canebat!<a name=14> </a>
<LI>Si mihi non animo fixum immotumque sederet,<a name=15> </a>
<LI>ne cui me vinclo vellem sociare iugali,<a name=16> </a>
<LI>postquam primus amor deceptam morte fefellit;<a name=17> </a>
<LI>si non pertaesum thalami taedaeque fuisset,<a name=18> </a>
<LI>huic uni forsan potui succumbere culpae. <a name=19> </a>
<LI>Anna, fatebor enim, miseri post fata Sychaei<a name=20> </a>
<LI>coniugis et sparsos fraterna caede Penatis,<a name=21> </a>
<LI>solus hic inflexit sensus, animumque labantem<a name=22> </a>
<LI>impulit:  adgnosco veteris vestigia flammae. <a name=23> </a>
<LI>Sed mihi vel tellus optem prius ima dehiscat,<a name=24> </a>
<LI>vel Pater omnipotens adigat me fulmine ad umbras,<a name=25> </a>
<LI>pallentis umbras Erebi noctemque profundam,<a name=26> </a>
<LI>ante, Pudor, quam te violo, aut tua iura resolvo. <a name=27> </a>
<LI>Ille meos, primus qui me sibi iunxit, amores<a name=28> </a>
<LI>abstulit; ille habeat secum servetque sepulchro.'<a name=29> </a>
<LI>Sic effata sinum lacrimis implevit obortis. <a name=30> </a>
<LI>    Anna refert:  `O luce magis dilecta sorori,<a name=31> </a>
<LI>solane perpetua maerens carpere iuventa,<a name=32> </a>
<LI>nec dulcis natos, Veneris nec praemia noris? <a name=33> </a>
<LI>Id cinerem aut Manis credis curare sepultos? <a name=34> </a>
<LI>Esto:  aegram nulli quondam flexere mariti,<a name=35> </a>
<LI>non Libyae, non ante Tyro; despectus Iarbas<a name=36> </a>
<LI>ductoresque alii, quos Africa terra triumphis<a name=37> </a>
<LI>dives alit:  placitone etiam pugnabis amori? <a name=38> </a>
<LI>Nec venit in mentem, quorum consederis arvis? <a name=39> </a>
<LI>Hinc Gaetulae urbes, genus insuperabile bello,<a name=40> </a>
<LI>et Numidae infreni cingunt et inhospita Syrtis;<a name=41> </a>
<LI>hinc deserta siti regio, lateque furentes<a name=42> </a>
<LI>Barcaei.  Quid bella Tyro surgentia dicam,<a name=43> </a>
<LI>germanique minas? <a name=44> </a>
<LI>Dis equidem auspicibus reor et Iunone secunda<a name=45> </a>
<LI>hunc cursum Iliacas vento tenuisse carinas. <a name=46> </a>
<LI>Quam tu urbem, soror, hanc cernes, quae surgere regna<a name=47> </a>
<LI>coniugio tali! Teucrum comitantibus armis<a name=48> </a>
<LI>Punica se quantis attollet gloria rebus!<a name=49> </a>
<LI>Tu modo posce deos veniam, sacrisque litatis<a name=50> </a>
<LI>indulge hospitio, causasque innecte morandi,<a name=51> </a>
<LI>dum pelago desaevit hiemps et aquosus Orion,<a name=52> </a>
<LI>quassataeque rates, dum non tractabile caelum.'<a name=53> </a>
<LI>    His dictis incensum animum inflammavit amore,<a name=54> </a>
<LI>spemque dedit dubiae menti, solvitque pudorem. <a name=55> </a>
<LI>Principio delubra adeunt, pacemque per aras<a name=56> </a>
<LI>exquirunt; mactant lectas de more bidentis<a name=57> </a>
<LI>legiferae Cereri Phoeboque patrique Lyaeo,<a name=58> </a>
<LI>Iunoni ante omnis, cui vincla iugalia curae. <a name=59> </a>
<LI>Ipsa, tenens dextra pateram, pulcherrima Dido<a name=60> </a>
<LI>candentis vaccae media inter cornua fundit,<a name=61> </a>
<LI>aut ante ora deum pinguis spatiatur ad aras,<a name=62> </a>
<LI>instauratque diem donis, pecudumque reclusis<a name=63> </a>
<LI>pectoribus inhians spirantia consulit exta. <a name=64> </a>
<LI>Heu vatum ignarae mentes! quid vota furentem,<a name=65> </a>
<LI>quid delubra iuvant?  Est mollis flamma medullas<a name=66> </a>
<LI>interea, et tacitum vivit sub pectore volnus. <a name=67> </a>
<LI>Uritur infelix Dido, totaque vagatur<a name=68> </a>
<LI>urbe furens, qualis coniecta cerva sagitta,<a name=69> </a>
<LI>quam procul incautam nemora inter Cresia fixit<a name=70> </a>
<LI>pastor agens telis, liquitque volatile ferrum<a name=71> </a>
<LI>nescius; illa fuga silvas saltusque peragrat<a name=72> </a>
<LI>Dictaeos; haeret lateri letalis arundo. <a name=73> </a>
<LI>Nunc media Aenean secum per moenia ducit,<a name=74> </a>
<LI>Sidoniasque ostentat opes urbemque paratam;<a name=75> </a>
<LI>incipit effari, mediaque in voce resistit;<a name=76> </a>
<LI>nunc eadem labente die convivia quaerit,<a name=77> </a>
<LI>Iliacosque iterum demens audire labores<a name=78> </a>
<LI>exposcit, pendetque iterum narrantis ab ore. <a name=79> </a>
<LI>Post, ubi digressi, lumenque obscura vicissim<a name=80> </a>
<LI>luna premit suadentque cadentia sidera somnos,<a name=81> </a>
<LI>sola domo maeret vacua, stratisque relictis<a name=82> </a>
<LI>incubat, illum absens absentem auditque videtque;<a name=83> </a>
<LI>aut gremio Ascanium, genitoris imagine capta,<a name=84> </a>
<LI>detinet, infandum si fallere possit amorem. <a name=85> </a>
<LI>Non coeptae adsurgunt turres, non arma iuventus<a name=86> </a>
<LI>exercet, portusve aut propugnacula bello<a name=87> </a>
<LI>tuta parant; pendent opera interrupta, minaeque<a name=88> </a>
<LI>murorum ingentes aequataque machina caelo. <a name=89> </a>
<LI>    Quam simul ac tali persensit peste teneri<a name=90> </a>
<LI>cara Iovis coniunx, nec famam obstare furori,<a name=91> </a>
<LI>talibus adgreditur Venerem Saturnia dictis: <a name=92> </a>
<LI>`Egregiam vero laudem et spolia ampla refertis<a name=93> </a>
<LI>tuque puerque tuus, magnum et memorabile nomen,<a name=94> </a>
<LI>una dolo divom si femina victa duorum est!<a name=95> </a>
<LI>Nec me adeo fallit veritam te moenia nostra<a name=96> </a>
<LI>suspectas habuisse domos Karthaginis altae. <a name=97> </a>
<LI>Sed quis erit modus, aut quo nunc certamine tanto? <a name=98> </a>
<LI>Quin potius pacem aeternam pactosque hymenaeos<a name=99> </a>
<LI>exercemus?  Habes, tota quod mente petisti: <a name=100> </a>
<LI>ardet amans Dido, traxitque per ossa furorem. <a name=101> </a>
<LI>Communem hunc ergo populum paribusque regamus<a name=102> </a>
<LI>auspiciis; liceat Phrygio servire marito,<a name=103> </a>
<LI>dotalisque tuae Tyrios permittere dextrae.'<a name=104> </a>
<LI>    Olli - sensit enim simulata mente locutam,<a name=105> </a>
<LI>quo regnum Italiae Libycas averteret oras - <a name=106> </a>
<LI>sic contra est ingressa Venus:  `Quis talia demens<a name=107> </a>
<LI>abnuat, aut tecum malit contendere bello,<a name=108> </a>
<LI>si modo, quod memoras, factum fortuna sequatur. <a name=109> </a>
<LI>Sed fatis incerta feror, si Iuppiter unam<a name=110> </a>
<LI>esse velit Tyriis urbem Troiaque profectis,<a name=111> </a>
<LI>miscerive probet populos, aut foedera iungi. <a name=112> </a>
<LI>Tu coniunx tibi fas animum temptare precando. <a name=113> </a>
<LI>Perge; sequar.  Tum sic excepit regia Iuno: <a name=114> </a>
<LI>`Mecum erit iste labor:  nunc qua ratione, quod instat<a name=115> </a>
<LI>confieri possit, paucis, adverte, docebo. <a name=116> </a>
<LI>Venatum Aeneas unaque miserrima Dido<a name=117> </a>
<LI>in nemus ire parant, ubi primos crastinus ortus<a name=118> </a>
<LI>extulerit Titan, radiisque retexerit orbem. <a name=119> </a>
<LI>His ego nigrantem commixta grandine nimbum,<a name=120> </a>
<LI>dum trepidant alae, saltusque indagine cingunt,<a name=121> </a>
<LI>desuper infundam, et tonitru caelum omne ciebo. <a name=122> </a>
<LI>Diffugient comites et nocte tegentur opaca: <a name=123> </a>
<LI>speluncam Dido dux et Troianus eandem<a name=124> </a>
<LI>devenient; adero, et, tua si mihi certa voluntas,<a name=125> </a>
<LI>[conubio iungam stabili propriamque dicabo,]<a name=126> </a>
<LI>hic hymenaeus erit.' - Non adversata petenti<a name=127> </a>
<LI>adnuit, atque dolis risit Cytherea repertis. <a name=128> </a>
<LI>    Oceanum interea surgens Aurora reliquit. <a name=129> </a>
<LI>It portis iubare exorto delecta iuventus;<a name=130> </a>
<LI>retia rara, plagae, lato venabula ferro,<a name=131> </a>
<LI>Massylique ruunt equites et odora canum vis. <a name=132> </a>
<LI>Reginam thalamo cunctantem ad limina primi<a name=133> </a>
<LI>Poenorum exspectant, ostroque insignis et auro<a name=134> </a>
<LI>stat sonipes, ac frena ferox spumantia mandit. <a name=135> </a>
<LI>Tandem progreditur, magna stipante caterva,<a name=136> </a>
<LI>Sidoniam picto chlamydem circumdata limbo. <a name=137> </a>
<LI>Cui pharetra ex auro, crines nodantur in aurum,<a name=138> </a>
<LI>aurea purpuream subnectit fibula vestem. <a name=139> </a>
<LI>Nec non et Phrygii comites et laetus Iulus<a name=140> </a>
<LI>incedunt.  Ipse ante alios pulcherrimus omnis<a name=141> </a>
<LI>infert se socium Aeneas atque agmina iungit. <a name=142> </a>
<LI>Qualis ubi hibernam Lyciam Xanthique fluenta<a name=143> </a>
<LI>deserit ac Delum maternam invisit Apollo,<a name=144> </a>
<LI>instauratque choros, mixtique altaria circum<a name=145> </a>
<LI>Cretesque Dryopesque fremunt pictique Agathyrsi;<a name=146> </a>
<LI>ipse iugis Cynthi graditur, mollique fluentem<a name=147> </a>
<LI>fronde premit crinem fingens atque implicat auro;<a name=148> </a>
<LI>tela sonant umeris:  haud illo segnior ibat<a name=149> </a>
<LI>Aeneas; tantum egregio decus enitet ore. <a name=150> </a>
<LI>Postquam altos ventum in montis atque invia lustra,<a name=151> </a>
<LI>ecce ferae, saxi deiectae vertice, caprae<a name=152> </a>
<LI>decurrere iugis; alia de parte patentis<a name=153> </a>
<LI>transmittunt cursu campos atque agmina cervi<a name=154> </a>
<LI>pulverulenta fuga glomerant montisque relinquunt. <a name=155> </a>
<LI>At puer Ascanius mediis in vallibus acri<a name=156> </a>
<LI>gaudet equo, iamque hos cursu, iam praeterit illos,<a name=157> </a>
<LI>spumantemque dari pecora inter inertia votis<a name=158> </a>
<LI>optat aprum, aut fulvum descendere monte leonem. <a name=159> </a>
<LI>    Interea magno misceri murmure caelum<a name=160> </a>
<LI>incipit; insequitur commixta grandine nimbus;<a name=161> </a>
<LI>et Tyrii comites passim et Troiana iuventus<a name=162> </a>
<LI>Dardaniusque nepos Veneris diversa per agros<a name=163> </a>
<LI>tecta metu petiere; ruunt de montibus amnes. <a name=164> </a>
<LI>Speluncam Dido dux et Troianus eandem<a name=165> </a>
<LI>deveniunt:  prima et Tellus et pronuba Iuno<a name=166> </a>
<LI>dant signum; fulsere ignes et conscius aether<a name=167> </a>
<LI>conubiis, summoque ulularunt vertice nymphae. <a name=168> </a>
<LI>Ille dies primus leti primusque malorum<a name=169> </a>
<LI>causa fuit; neque enim specie famave movetur,<a name=170> </a>
<LI>nec iam furtivum Dido meditatur amorem: <a name=171> </a>
<LI>coniugium vocat; hoc praetexit nomine culpam. <a name=172> </a>
<LI>    Extemplo Libyae magnas it Fama per urbes - <a name=173> </a>
<LI>Fama, malum qua non aliud velocius ullum;<a name=174> </a>
<LI>mobilitate viget, viresque adquirit eundo,<a name=175> </a>
<LI>parva metu primo, mox sese attollit in auras,<a name=176> </a>
<LI>ingrediturque solo, et caput inter nubila condit. <a name=177> </a>
<LI>Illam Terra parens, ira inritata deorum,<a name=178> </a>
<LI>extremam (ut perhibent) Coeo Enceladoque sororem<a name=179> </a>
<LI>progenuit, pedibus celerem et pernicibus alis,<a name=180> </a>
<LI>monstrum horrendum, ingens, cui, quot sunt corpore plumae<a name=181> </a>
<LI>tot vigiles oculi subter, mirabile dictu,<a name=182> </a>
<LI>tot linguae, totidem ora sonant, tot subrigit aures. <a name=183> </a>
<LI>Nocte volat caeli medio terraeque per umbram,<a name=184> </a>
<LI>stridens, nec dulci declinat lumina somno;<a name=185> </a>
<LI>luce sedet custos aut summi culmine tecti,<a name=186> </a>
<LI>turribus aut altis, et magnas territat urbes;<a name=187> </a>
<LI>tam ficti pravique tenax, quam nuntia veri. <a name=188> </a>
<LI>Haec tum multiplici populos sermone replebat<a name=189> </a>
<LI>gaudens, et pariter facta atque infecta canebat: <a name=190> </a>
<LI>venisse Aenean, Troiano sanguine cretum,<a name=191> </a>
<LI>cui se pulchra viro dignetur iungere Dido;<a name=192> </a>
<LI>nunc hiemem inter se luxu, quam longa, fovere<a name=193> </a>
<LI>regnorum immemores turpique cupidine captos. <a name=194> </a>
<LI>Haec passim dea foeda virum diffundit in ora. <a name=195> </a>
<LI>Protinus ad regem cursus detorquet Iarban,<a name=196> </a>
<LI>incenditque animum dictis atque aggerat iras. <a name=197> </a>
<LI>    Hic Hammone satus, rapta Garamantide Nympha,<a name=198> </a>
<LI>templa Iovi centum latis immania regnis,<a name=199> </a>
<LI>centum aras posuit, vigilemque sacraverat ignem,<a name=200> </a>
<LI>excubias divom aeternas, pecudumque cruore<a name=201> </a>
<LI>pingue solum et variis florentia limina sertis. <a name=202> </a>
<LI>Isque amens animi et rumore accensus amaro<a name=203> </a>
<LI>dicitur ante aras media inter numina divom<a name=204> </a>
<LI>multa Iovem manibus supplex orasse supinis: <a name=205> </a>
<LI>`Iuppiter omnipotens, cui nunc Maurusia pictis<a name=206> </a>
<LI>gens epulata toris Lenaeum libat honorem,<a name=207> </a>
<LI>aspicis haec, an te, genitor, cum fulmina torques,<a name=208> </a>
<LI>nequiquam horremus, caecique in nubibus ignes<a name=209> </a>
<LI>terrificant animos et inania murmura miscent? <a name=210> </a>
<LI>Femina, quae nostris errans in finibus urbem<a name=211> </a>
<LI>exiguam pretio posuit, cui litus arandum<a name=212> </a>
<LI>cuique loci leges dedimus, conubia nostra<a name=213> </a>
<LI>reppulit, ac dominum Aenean in regna recepit. <a name=214> </a>
<LI>Et nunc ille Paris cum semiviro comitatu,<a name=215> </a>
<LI>Maeonia mentum mitra crinemque madentem<a name=216> </a>
<LI>subnexus, rapto potitur:  nos munera templis<a name=217> </a>
<LI>quippe tuis ferimus, famamque fovemus inanem.'<a name=218> </a>
<LI>    Talibus orantem dictis arasque tenentem<a name=219> </a>
<LI>audiit omnipotens, oculosque ad moenia torsit<a name=220> </a>
<LI>regia et oblitos famae melioris amantes. <a name=221> </a>
<LI>Tum sic Mercurium adloquitur ac talia mandat: <a name=222> </a>
<LI>`Vade age, nate, voca Zephyros et labere pennis,<a name=223> </a>
<LI>Dardaniumque ducem, Tyria Karthagine qui nunc<a name=224> </a>
<LI>exspectat, fatisque datas non respicit urbes,<a name=225> </a>
<LI>adloquere, et celeris defer mea dicta per auras. <a name=226> </a>
<LI>Non illum nobis genetrix pulcherrima talem<a name=227> </a>
<LI>promisit, Graiumque ideo bis vindicat armis;<a name=228> </a>
<LI>sed fore, qui gravidam imperiis belloque frementem<a name=229> </a>
<LI>Italiam regeret, genus alto a sanguine Teucri<a name=230> </a>
<LI>proderet, ac totum sub leges mitteret orbem. <a name=231> </a>
<LI>Si nulla accendit tantarum gloria rerum,<a name=232> </a>
<LI>nec super ipse sua molitur laude laborem,<a name=233> </a>
<LI>Ascanione pater Romanas invidet arces? <a name=234> </a>
<LI>Quid struit, aut qua spe inimica in gente moratur,<a name=235> </a>
<LI>nec prolem Ausoniam et Lavinia respicit arva? <a name=236> </a>
<LI>Naviget:  haec summa est; hic nostri nuntius esto.'<a name=237> </a>
<LI>    Dixerat.  Ille patris magni parere parabat<a name=238> </a>
<LI>imperio; et primum pedibus talaria nectit<a name=239> </a>
<LI>aurea, quae sublimem alis sive aequora supra<a name=240> </a>
<LI>seu terram rapido pariter cum flamine portant;<a name=241> </a>
<LI>tum virgam capit:  hac animas ille evocat Orco<a name=242> </a>
<LI>pallentis, alias sub Tartara tristia mittit,<a name=243> </a>
<LI>dat somnos adimitque, et lumina morte resignat. <a name=244> </a>
<LI>Illa fretus agit ventos, et turbida tranat<a name=245> </a>
<LI>nubila; iamque volans apicem et latera ardua cernit<a name=246> </a>
<LI>Atlantis duri, caelum qui vertice fulcit,<a name=247> </a>
<LI>Atlantis, cinctum adsidue cui nubibus atris<a name=248> </a>
<LI>piniferum caput et vento pulsatur et imbri;<a name=249> </a>
<LI>nix umeros infusa tegit; tum flumina mento<a name=250> </a>
<LI>praecipitant senis, et glacie riget horrida barba. <a name=251> </a>
<LI>Hic primum paribus nitens Cyllenius alis<a name=252> </a>
<LI>constitit; hinc toto praeceps se corpore ad undas<a name=253> </a>
<LI>misit, avi similis, quae circum litora, circum<a name=254> </a>
<LI>piscosos scopulos humilis volat aequora iuxta. <a name=255> </a>
<LI>Haud aliter terras inter caelumque volabat,<a name=256> </a>
<LI>litus harenosum Libyae ventosque secabat<a name=257> </a>
<LI>materno veniens ab avo Cyllenia proles. <a name=258> </a>
<LI>Ut primum alatis tetigit magalia plantis,<a name=259> </a>
<LI>Aenean fundantem arces ac tecta novantem<a name=260> </a>
<LI>conspicit; atque illi stellatus iaspide fulva<a name=261> </a>
<LI>ensis erat, Tyrioque ardebat murice laena<a name=262> </a>
<LI>demissa ex umeris, dives quae munera Dido<a name=263> </a>
<LI>fecerat, et tenui telas discreverat auro. <a name=264> </a>
<LI>Continuo invadit:  `Tu nunc Karthaginis altae<a name=265> </a>
<LI>fundamenta locas, pulchramque uxorius urbem<a name=266> </a>
<LI>exstruis, heu regni rerumque oblite tuarum? <a name=267> </a>
<LI>Ipse deum tibi me claro demittit Olympo<a name=268> </a>
<LI>regnator, caelum ac terras qui numine torquet;<a name=269> </a>
<LI>ipse haec ferre iubet celeris mandata per auras: <a name=270> </a>
<LI>quid struis, aut qua spe Libycis teris otia terris? <a name=271> </a>
<LI>Si te nulla movet tantarum gloria rerum,<a name=272> </a>
<LI>[nec super ipse tua moliris laude laborem,]<a name=273> </a>
<LI>Ascanium surgentem et spes heredis Iuli<a name=274> </a>
<LI>respice, cui regnum Italiae Romanaque tellus<a name=275> </a>
<LI>debentur.' Tali Cyllenius ore locutus<a name=276> </a>
<LI>mortalis visus medio sermone reliquit,<a name=277> </a>
<LI>et procul in tenuem ex oculis evanuit auram. <a name=278> </a>
<LI>    At vero Aeneas aspectu obmutuit amens,<a name=279> </a>
<LI>arrectaeque horrore comae, et vox faucibus haesit. <a name=280> </a>
<LI>Ardet abire fuga dulcisque relinquere terras,<a name=281> </a>
<LI>attonitus tanto monitu imperioque deorum. <a name=282> </a>
<LI>Heu quid agat?  Quo nunc reginam ambire furentem<a name=283> </a>
<LI>audeat adfatu?  Quae prima exordia sumat? <a name=284> </a>
<LI>Atque animum nunc huc celerem, nunc dividit illuc,<a name=285> </a>
<LI>in partisque rapit varias perque omnia versat. <a name=286> </a>
<LI>Haec alternanti potior sententia visa est: <a name=287> </a>
<LI>Mnesthea Sergestumque vocat fortemque Serestum,<a name=288> </a>
<LI>classem aptent taciti sociosque ad litora cogant,<a name=289> </a>
<LI>arma parent, et quae rebus sit causa novandis<a name=290> </a>
<LI>dissimulent; sese interea, quando optuma Dido<a name=291> </a>
<LI>nesciat et tantos rumpi non speret amores,<a name=292> </a>
<LI>temptaturum aditus, et quae mollissima fandi<a name=293> </a>
<LI>tempora, quis rebus dexter modus.  Ocius omnes<a name=294> </a>
<LI>imperio laeti parent ac iussa facessunt. <a name=295> </a>
<LI>    At regina dolos - quis fallere possit amantem? <a name=296> </a>
<LI>praesensit, motusque excepit prima futuros,<a name=297> </a>
<LI>omnia tuta timens.  Eadem impia Fama furenti<a name=298> </a>
<LI>detulit armari classem cursumque parari. <a name=299> </a>
<LI>Saevit inops animi, totamque incensa per urbem<a name=300> </a>
<LI>bacchatur, qualis commotis excita sacris<a name=301> </a>
<LI>Thyias, ubi audito stimulant trieterica Baccho<a name=302> </a>
<LI>orgia, nocturnusque vocat clamore Cithaeron. <a name=303> </a>
<LI>Tandem his Aenean compellat vocibus ultro: <a name=304> </a>
<LI>`Dissimulare etiam sperasti, perfide, tantum<a name=305> </a>
<LI>posse nefas, tacitusque mea decedere terra? <a name=306> </a>
<LI>Nec te noster amor, nec te data dextera quondam,<a name=307> </a>
<LI>nec moritura tenet crudeli funere Dido? <a name=308> </a>
<LI>Quin etiam hiberno moliris sidere classem,<a name=309> </a>
<LI>et mediis properas aquilonibus ire per altum,<a name=310> </a>
<LI>crudelis?  Quid, si non arva aliena domosque<a name=311> </a>
<LI>ignotas peteres, sed Troia antiqua maneret,<a name=312> </a>
<LI>Troia per undosum peteretur classibus aequor<a name=313> </a>
<LI>Mene fugis?  Per ego has lacrimas dextramque tuam te<a name=314> </a>
<LI>(quando aliud mihi iam miserae nihil ipsa reliqui)<a name=315> </a>
<LI>per conubia nostra, per inceptos hymenaeos,<a name=316> </a>
<LI>si bene quid de te merui, fuit aut tibi quicquam<a name=317> </a>
<LI>dulce meum, miserere domus labentis, et istam - <a name=318> </a>
<LI>oro, si quis adhuc precibus locus - exue mentem. <a name=319> </a>
<LI>Te propter Libycae gentes Nomadumque tyranni<a name=320> </a>
<LI>odere, infensi Tyrii; te propter eundem<a name=321> </a>
<LI>exstinctus pudor, et, qua sola sidera adibam,<a name=322> </a>
<LI>fama prior.  Cui me moribundam deseris, hospes? <a name=323> </a>
<LI>Hoc solum nomen quoniam de coniuge restat. <a name=324> </a>
<LI>Quid moror?  An mea Pygmalion dum moenia frater<a name=325> </a>
<LI>destruat, aut captam ducat Gaetulus Iarbas? <a name=326> </a>
<LI>Saltem si qua mihi de te suscepta fuisset<a name=327> </a>
<LI>ante fugam suboles, si quis mihi parvulus aula<a name=328> </a>
<LI>luderet Aeneas, qui te tamen ore referret,<a name=329> </a>
<LI>non equidem omnino capta ac deserta viderer.'<a name=330> </a>
<LI>    Dixerat.  Ille Iovis monitis immota tenebat<a name=331> </a>
<LI>lumina, et obnixus curam sub corde premebat. <a name=332> </a>
<LI>Tandem pauca refert:  `Ego te, quae plurima fando<a name=333> </a>
<LI>enumerare vales, numquam, regina, negabo<a name=334> </a>
<LI>promeritam; nec me meminisse pigebit Elissae,<a name=335> </a>
<LI>dum memor ipse mei, dum spiritus hos regit artus. <a name=336> </a>
<LI>Pro re pauca loquar.  Neque ego hanc abscondere furto<a name=337> </a>
<LI>speravi - ne finge - fugam, nec coniugis umquam<a name=338> </a>
<LI>praetendi taedas, aut haec in foedera veni. <a name=339> </a>
<LI>Me si fata meis paterentur ducere vitam<a name=340> </a>
<LI>auspiciis et sponte mea componere curas,<a name=341> </a>
<LI>urbem Troianam primum dulcisque meorum<a name=342> </a>
<LI>reliquias colerem, Priami tecta alta manerent,<a name=343> </a>
<LI>et recidiva manu posuissem Pergama victis. <a name=344> </a>
<LI>Sed nunc Italiam magnam Gryneus Apollo,<a name=345> </a>
<LI>Italiam Lyciae iussere capessere sortes: <a name=346> </a>
<LI>hic amor, haec patria est.  Si te Karthaginis arces,<a name=347> </a>
<LI>Phoenissam, Libycaeque aspectus detinet urbis,<a name=348> </a>
<LI>quae tandem, Ausonia Teucros considere terra,<a name=349> </a>
<LI>invidia est?  Et nos fas extera quaerere regna. <a name=350> </a>
<LI>Me patris Anchisae, quotiens umentibus umbris<a name=351> </a>
<LI>nox operit terras, quotiens astra ignea surgunt,<a name=352> </a>
<LI>admonet in somnis et turbida terret imago;<a name=353> </a>
<LI>me puer Ascanius capitisque iniuria cari,<a name=354> </a>
<LI>quem regno Hesperiae fraudo et fatalibus arvis. <a name=355> </a>
<LI>Nunc etiam interpres divom, Iove missus ab ipso - <a name=356> </a>
<LI>testor utrumque caput - celeris mandata per auras<a name=357> </a>
<LI>detulit; ipse deum manifesto in lumine vidi<a name=358> </a>
<LI>intrantem muros, vocemque his auribus hausi. <a name=359> </a>
<LI>Desine meque tuis incendere teque querelis: <a name=360> </a>
<LI>Italiam non sponte sequor.'<a name=361> </a>
<LI>    Talia dicentem iamdudum aversa tuetur,<a name=362> </a>
<LI>huc illuc volvens oculos, totumque pererrat<a name=363> </a>
<LI>luminibus tacitis, et sic accensa profatur: <a name=364> </a>
<LI>`Nec tibi diva parens, generis nec Dardanus auctor,<a name=365> </a>
<LI>perfide; sed duris genuit te cautibus horrens<a name=366> </a>
<LI>Caucasus, Hyrcanaeque admorunt ubera tigres. <a name=367> </a>
<LI>Nam quid dissimulo, aut quae me ad maiora reservo? <a name=368> </a>
<LI>Num fletu ingemuit nostro?  Num lumina flexit? <a name=369> </a>
<LI>Num lacrimas victus dedit, aut miseratus amantem est? <a name=370> </a>
<LI>Quae quibus anteferam?  Iam iam nec maxuma Iuno,<a name=371> </a>
<LI>nec Saturnius haec oculis pater aspicit aequis. <a name=372> </a>
<LI>Nusquam tuta fides.  Eiectum litore, egentem<a name=373> </a>
<LI>excepi, et regni demens in parte locavi;<a name=374> </a>
<LI>amissam classem, socios a morte reduxi. <a name=375> </a>
<LI>Heu furiis incensa feror! Nunc augur Apollo,<a name=376> </a>
<LI>nunc Lyciae sortes, nunc et Iove missus ab ipso<a name=377> </a>
<LI>interpres divom fert horrida iussa per auras. <a name=378> </a>
<LI>Scilicet is Superis labor est, ea cura quietos<a name=379> </a>
<LI>sollicitat.  Neque te teneo, neque dicta refello. <a name=380> </a>
<LI>I, sequere Italiam ventis, pete regna per undas. <a name=381> </a>
<LI>Spero equidem mediis, si quid pia numina possunt,<a name=382> </a>
<LI>supplicia hausurum scopulis, et nomine Dido<a name=383> </a>
<LI>saepe vocaturum.  Sequar atris ignibus absens,<a name=384> </a>
<LI>et, cum frigida mors anima seduxerit artus,<a name=385> </a>
<LI>omnibus umbra locis adero.  Dabis, improbe, poenas. <a name=386> </a>
<LI>Audiam et haec Manis veniet mihi fama sub imos.'<a name=387> </a>
<LI>His medium dictis sermonem abrumpit, et auras<a name=388> </a>
<LI>aegra fugit, seque ex oculis avertit et aufert,<a name=389> </a>
<LI>linquens multa metu cunctantem et multa parantem<a name=390> </a>
<LI>dicere.  Suscipiunt famulae, conlapsaque membra<a name=391> </a>
<LI>marmoreo referunt thalamo stratisque reponunt. <a name=392> </a>
<LI>    At pius Aeneas, quamquam lenire dolentem<a name=393> </a>
<LI>solando cupit et dictis avertere curas,<a name=394> </a>
<LI>multa gemens magnoque animum labefactus amore,<a name=395> </a>
<LI>iussa tamen divom exsequitur, classemque revisit. <a name=396> </a>
<LI>Tum vero Teucri incumbunt, et litore celsas<a name=397> </a>
<LI>deducunt toto naves:  natat uncta carina;<a name=398> </a>
<LI>frondentisque ferunt remos et robora silvis<a name=399> </a>
<LI>infabricata, fugae studio. <a name=400> </a>
<LI>Migrantis cernas, totaque ex urbe ruentis. <a name=401> </a>
<LI>Ac velut ingentem formicae farris acervum<a name=402> </a>
<LI>cum populant, hiemis memores, tectoque reponunt;<a name=403> </a>
<LI>it nigrum campis agmen, praedamque per herbas<a name=404> </a>
<LI>convectant calle angusto; pars grandia trudunt<a name=405> </a>
<LI>obnixae frumenta umeris; pars agmina cogunt<a name=406> </a>
<LI>castigantque moras; opere omnis semita fervet. <a name=407> </a>
<LI>Quis tibi tum, Dido, cernenti talia sensus? <a name=408> </a>
<LI>quosve dabas gemitus, cum litora fervere late<a name=409> </a>
<LI>prospiceres arce ex summa, totumque videres<a name=410> </a>
<LI>misceri ante oculos tantis clamoribus aequor? <a name=411> </a>
<LI>Improbe Amor, quid non mortalia pectora cogis? <a name=412> </a>
<LI>Ire iterum in lacrimas, iterum temptare precando<a name=413> </a>
<LI>cogitur, et supplex animos submittere amori,<a name=414> </a>
<LI>ne quid inexpertum frustra moritura relinquat. <a name=415> </a>
<LI>    `Anna, vides toto properari litore; circum<a name=416> </a>
<LI>undique convenere; vocat iam carbasus auras,<a name=417> </a>
<LI>puppibus et laeti nautae imposuere coronas. <a name=418> </a>
<LI>Hunc ego si potui tantum sperare dolorem,<a name=419> </a>
<LI>et perferre, soror, potero.  Miserae hoc tamen unum<a name=420> </a>
<LI>exsequere, Anna, mihi.  Solam nam perfidus ille<a name=421> </a>
<LI>te colere, arcanos etiam tibi credere sensus;<a name=422> </a>
<LI>sola viri mollis aditus et tempora noras. <a name=423> </a>
<LI>I, soror, atque hostem supplex adfare superbum: <a name=424> </a>
<LI>non ego cum Danais Troianam exscindere gentem<a name=425> </a>
<LI>Aulide iuravi, classemve ad Pergama misi,<a name=426> </a>
<LI>nec patris Anchisae cineres Manisve revelli,<a name=427> </a>
<LI>cur mea dicta neget duras demittere in auris. <a name=428> </a>
<LI>Quo ruit?  Extremum hoc miserae det munus amanti: <a name=429> </a>
<LI>exspectet facilemque fugam ventosque ferentis. <a name=430> </a>
<LI>Non iam coniugium antiquum, quod prodidit, oro,<a name=431> </a>
<LI>nec pulcro ut Latio careat regnumque relinquat: <a name=432> </a>
<LI>tempus inane peto, requiem spatiumque furori,<a name=433> </a>
<LI>dum mea me victam doceat fortuna dolere. <a name=434> </a>
<LI>Extremam hanc oro veniam - miserere sororis - <a name=435> </a>
<LI>quam mihi cum dederit, cumulatam morte remittam.'<a name=436> </a>
<LI>    Talibus orabat, talisque miserrima fletus<a name=437> </a>
<LI>fertque refertque soror:  sed nullis ille movetur<a name=438> </a>
<LI>fletibus, aut voces ullas tractabilis audit;<a name=439> </a>
<LI>fata obstant, placidasque viri deus obstruit auris. <a name=440> </a>
<LI>Ac, velut annoso validam cum robore quercum<a name=441> </a>
<LI>Alpini Boreae nunc hinc nunc flatibus illinc<a name=442> </a>
<LI>eruere inter se certant; it stridor, et altae<a name=443> </a>
<LI>consternunt terram concusso stipite frondes;<a name=444> </a>
<LI>ipsa haeret scopulis, et, quantum vertice ad auras<a name=445> </a>
<LI>aetherias, tantum radice in Tartara tendit: <a name=446> </a>
<LI>haud secus adsiduis hinc atque hinc vocibus heros<a name=447> </a>
<LI>tunditur, et magno persentit pectore curas;<a name=448> </a>
<LI>mens immota manet; lacrimae volvuntur inanes. <a name=449> </a>
<LI>    Tum vero infelix fatis exterrita Dido<a name=450> </a>
<LI>mortem orat; taedet caeli convexa tueri. <a name=451> </a>
<LI>Quo magis inceptum peragat lucemque relinquat,<a name=452> </a>
<LI>vidit, turicremis cum dona imponeret aris,<a name=453> </a>
<LI>horrendum dictu, latices nigrescere sacros,<a name=454> </a>
<LI>fusaque in obscenum se vertere vina cruorem. <a name=455> </a>
<LI>Hoc visum nulli, non ipsi effata sorori. <a name=456> </a>
<LI>Praeterea fuit in tectis de marmore templum<a name=457> </a>
<LI>coniugis antiqui, miro quod honore colebat,<a name=458> </a>
<LI>velleribus niveis et festa fronde revinctum: <a name=459> </a>
<LI>hinc exaudiri voces et verba vocantis<a name=460> </a>
<LI>visa viri, nox cum terras obscura teneret;<a name=461> </a>
<LI>solaque culminibus ferali carmine bubo<a name=462> </a>
<LI>saepe queri et longas in fletum ducere voces;<a name=463> </a>
<LI>multaque praeterea vatum praedicta priorum<a name=464> </a>
<LI>terribili monitu horrificant.  Agit ipse furentem<a name=465> </a>
<LI>in somnis ferus Aeneas; semperque relinqui<a name=466> </a>
<LI>sola sibi, semper longam incomitata videtur<a name=467> </a>
<LI>ire viam, et Tyrios deserta quaerere terra. <a name=468> </a>
<LI>Eumenidum veluti demens videt agmina Pentheus,<a name=469> </a>
<LI>et solem geminum et duplicis se ostendere Thebas;<a name=470> </a>
<LI>aut Agamemnonius scaenis agitatus Orestes<a name=471> </a>
<LI>armatam facibus matrem et serpentibus atris<a name=472> </a>
<LI>cum fugit, ultricesque sedent in limine Dirae. <a name=473> </a>
<LI>    Ergo ubi concepit furias evicta dolore<a name=474> </a>
<LI>decrevitque mori, tempus secum ipsa modumque<a name=475> </a>
<LI>exigit, et, maestam dictis adgressa sororem,<a name=476> </a>
<LI>consilium voltu tegit, ac spem fronte serenat: <a name=477> </a>
<LI>`Inveni, germana, viam - gratare sorori - <a name=478> </a>
<LI>quae mihi reddat eum, vel eo me solvat amantem. <a name=479> </a>
<LI>Oceani finem iuxta solemque cadentem<a name=480> </a>
<LI>ultimus Aethiopum locus est, ubi maxumus Atlas<a name=481> </a>
<LI>axem humero torquet stellis ardentibus aptum: <a name=482> </a>
<LI>hinc mihi Massylae gentis monstrata sacerdos,<a name=483> </a>
<LI>Hesperidum templi custos, epulasque draconi<a name=484> </a>
<LI>quae dabat, et sacros servabat in arbore ramos,<a name=485> </a>
<LI>spargens umida mella soporiferumque papaver. <a name=486> </a>
<LI>Haec se carminibus promittit solvere mentes<a name=487> </a>
<LI>quas velit, ast aliis duras immittere curas,<a name=488> </a>
<LI>sistere aquam fluviis, et vertere sidera retro;<a name=489> </a>
<LI>nocturnosque movet Manis:  mugire videbis<a name=490> </a>
<LI>sub pedibus terram, et descendere montibus ornos. <a name=491> </a>
<LI>Testor, cara, deos et te, germana, tuumque<a name=492> </a>
<LI>dulce caput, magicas invitam accingier artes. <a name=493> </a>
<LI>Tu secreta pyram tecto interiore sub auras<a name=494> </a>
<LI>erige, et arma viri, thalamo quae fixa reliquit<a name=495> </a>
<LI>impius, exuviasque omnis, lectumque iugalem,<a name=496> </a>
<LI>quo perii, superimponas:  abolere nefandi<a name=497> </a>
<LI>cuncta viri monumenta iuvat, monstratque sacerdos.'<a name=498> </a>
<LI>Haec effata silet; pallor simul occupat ora. <a name=499> </a>
<LI>Non tamen Anna novis praetexere funera sacris<a name=500> </a>
<LI>germanam credit, nec tantos mente furores<a name=501> </a>
<LI>concipit, aut graviora timet, quam morte Sychaei: <a name=502> </a>
<LI>ergo iussa parat. <a name=503> </a>
<LI>    At regina, pyra penetrali in sede sub auras<a name=504> </a>
<LI>erecta ingenti taedis atque ilice secta,<a name=505> </a>
<LI>intenditque locum sertis, et fronde coronat<a name=506> </a>
<LI>funerea; super exuvias ensemque relictum<a name=507> </a>
<LI>effigiemque toro locat, haud ignara futuri. <a name=508> </a>
<LI>Stant arae circum, et crines effusa sacerdos<a name=509> </a>
<LI>ter centum tonat ore deos, Erebumque Chaosque,<a name=510> </a>
<LI>tergeminamque Hecaten, tria virginis ora Dianae. <a name=511> </a>
<LI>Sparserat et latices simulatos fontis Averni,<a name=512> </a>
<LI>falcibus et messae ad lunam quaeruntur aenis<a name=513> </a>
<LI>pubentes herbae nigri cum lacte veneni;<a name=514> </a>
<LI>quaeritur et nascentis equi de fronte revolsus<a name=515> </a>
<LI>et matri praereptus amor. <a name=516> </a>
<LI>Ipsa mola manibusque piis altaria iuxta,<a name=517> </a>
<LI>unum exuta pedem vinclis, in veste recincta,<a name=518> </a>
<LI>testatur moritura deos et conscia fati<a name=519> </a>
<LI>sidera; tum, si quod non aequo foedere amantes<a name=520> </a>
<LI>curae numen habet iustumque memorque, precatur. <a name=521> </a>
<LI>    Nox erat, et placidum carpebant fessa soporem<a name=522> </a>
<LI>corpora per terras, silvaeque et saeva quierant<a name=523> </a>
<LI>aequora:  cum medio volvuntur sidera lapsu,<a name=524> </a>
<LI>cum tacet omnis ager, pecudes pictaeque volucres,<a name=525> </a>
<LI>quaeque lacus late liquidos, quaeque aspera dumis<a name=526> </a>
<LI>rura tenent, somno positae sub nocte silenti<a name=527> </a>
<LI>[lenibant curas, et corda oblita laborum]. <a name=528> </a>
<LI>At non infelix animi Phoenissa, nec umquam<a name=529> </a>
<LI>Solvitur in somnos, oculisve aut pectore noctem<a name=530> </a>
<LI>accipit:  ingeminant curae, rursusque resurgens<a name=531> </a>
<LI>saevit amor, magnoque irarum fluctuat aestu. <a name=532> </a>
<LI>Sic adeo insistit, secumque ita corde volutat: <a name=533> </a>
<LI>`En, quid ago?  Rursusne procos inrisa priores<a name=534> </a>
<LI>experiar, Nomadumque petam conubia supplex,<a name=535> </a>
<LI>quos ego sim totiens iam dedignata maritos? <a name=536> </a>
<LI>Iliacas igitur classes atque ultima Teucrum<a name=537> </a>
<LI>iussa sequar?  Quiane auxilio iuvat ante levatos,<a name=538> </a>
<LI>et bene apud memores veteris stat gratia facti? <a name=539> </a>
<LI>Quis me autem, fac velle, sinet, ratibusve superbis<a name=540> </a>
<LI>invisam accipiet?  Nescis heu, perdita, necdum<a name=541> </a>
<LI>Laomedonteae sentis periuria gentis? <a name=542> </a>
<LI>Quid tum, sola fuga nautas comitabor ovantes,<a name=543> </a>
<LI>an Tyriis omnique manu stipata meorum<a name=544> </a>
<LI>inferar, et, quos Sidonia vix urbe revelli,<a name=545> </a>
<LI>rursus agam pelago, et ventis dare vela iubebo? <a name=546> </a>
<LI>Quin morere, ut merita es, ferroque averte dolorem. <a name=547> </a>
<LI>Tu lacrimis evicta meis, tu prima furentem<a name=548> </a>
<LI>his, germana, malis oneras atque obicis hosti. <a name=549> </a>
<LI>Non licuit thalami expertem sine crimine vitam<a name=550> </a>
<LI>degere, more ferae, tales nec tangere curas!<a name=551> </a>
<LI>Non servata fides cineri promissa Sychaeo!'<a name=552> </a>
<LI>    Tantos illa suo rumpebat pectore questus. <a name=553> </a>
<LI>Aeneas celsa in puppi, iam certus eundi,<a name=554> </a>
<LI>carpebat somnos, rebus iam rite paratis. <a name=555> </a>
<LI>Huic se forma dei voltu redeuntis eodem<a name=556> </a>
<LI>obtulit in somnis, rursusque ita visa monere est - <a name=557> </a>
<LI>omnia Mercurio similis, vocemque coloremque<a name=558> </a>
<LI>et crinis flavos et membra decora iuventa: <a name=559> </a>
<LI>`Nate dea, potes hoc sub casu ducere somnos,<a name=560> </a>
<LI>nec, quae te circum stent deinde pericula, cernis,<a name=561> </a>
<LI>demens, nec Zephyros audis spirare secundos? <a name=562> </a>
<LI>Illa dolos dirumque nefas in pectore versat,<a name=563> </a>
<LI>certa mori, varioque irarum fluctuat aestu. <a name=564> </a>
<LI>Non fugis hinc praeceps, dum praecipitare potestas? <a name=565> </a>
<LI>Iam mare turbari trabibus, saevasque videbis<a name=566> </a>
<LI>conlucere faces, iam fervere litora flammis,<a name=567> </a>
<LI>si te his attigerit terris Aurora morantem. <a name=568> </a>
<LI>Heia age, rumpe moras.  Varium et mutabile semper<a name=569> </a>
<LI>femina.' Sic fatus, nocti se immiscuit atrae. <a name=570> </a>
<LI>    Tum vero Aeneas, subitis exterritus umbris,<a name=571> </a>
<LI>corripit e somno corpus, sociosque fatigat: <a name=572> </a>
<LI>`Praecipites vigilate, viri, et considite transtris;<a name=573> </a>
<LI>solvite vela citi.  Deus aethere missus ab alto<a name=574> </a>
<LI>festinare fugam tortosque incidere funes<a name=575> </a>
<LI>ecce iterum stimulat.  Sequimur te, sancte deorum,<a name=576> </a>
<LI>quisquis es, imperioque iterum paremus ovantes. <a name=577> </a>
<LI>Adsis o placidusque iuves, et sidera caelo<a name=578> </a>
<LI>dextra feras.' Dixit, vaginaque eripit ensem<a name=579> </a>
<LI>fulmineum, strictoque ferit retinacula ferro. <a name=580> </a>
<LI>Idem omnes simul ardor habet, rapiuntque ruuntque;<a name=581> </a>
<LI>litora deseruere; latet sub classibus aequor;<a name=582> </a>
<LI>adnixi torquent spumas et caerula verrunt. <a name=583> </a>
<LI>    Et iam prima novo spargebat lumine terras<a name=584> </a>
<LI>Tithoni croceum linquens Aurora cubile. <a name=585> </a>
<LI>Regina e speculis ut primum albescere lucem<a name=586> </a>
<LI>vidit, et aequatis classem procedere velis,<a name=587> </a>
<LI>litoraque et vacuos sensit sine remige portus,<a name=588> </a>
<LI>terque quaterque manu pectus percussa decorum,<a name=589> </a>
<LI>flaventesque abscissa comas, `Pro Iuppiter, ibit<a name=590> </a>
<LI>hic' ait `et nostris inluserit advena regnis? <a name=591> </a>
<LI>Non arma expedient, totaque ex urbe sequentur,<a name=592> </a>
<LI>deripientque rates alii navalibus?  Ite,<a name=593> </a>
<LI>ferte citi flammas, date vela, impellite remos! - <a name=594> </a>
<LI>Quid loquor, aut ubi sum?  Quae mentem insania mutat? <a name=595> </a>
<LI>Infelix Dido, nunc te facta impia tangunt. <a name=596> </a>
<LI>Tum decuit, cum sceptra dabas. - En dextra fidesque,<a name=597> </a>
<LI>quem secum patrios aiunt portare Penates,<a name=598> </a>
<LI>quem subiisse umeris confectum aetate parentem!<a name=599> </a>
<LI>Non potui abreptum divellere corpus, et undis<a name=600> </a>
<LI>spargere?  Non socios, non ipsum absumere ferro<a name=601> </a>
<LI>Ascanium, patriisque epulandum ponere mensis? - <a name=602> </a>
<LI>Verum anceps pugnae fuerat fortuna: - fuisset. <a name=603> </a>
<LI>Quem metui moritura?  Faces in castra tulissem,<a name=604> </a>
<LI>implessemque foros flammis, natumque patremque<a name=605> </a>
<LI>cum genere extinxem, memet super ipsa dedissem. <a name=606> </a>
<LI>`Sol, qui terrarum flammis opera omnia lustras,<a name=607> </a>
<LI>tuque harum interpres curarum et conscia Iuno,<a name=608> </a>
<LI>nocturnisque Hecate triviis ululata per urbes,<a name=609> </a>
<LI>et Dirae ultrices, et di morientis Elissae,<a name=610> </a>
<LI>accipite haec, meritumque malis advertite numen,<a name=611> </a>
<LI>et nostras audite preces.  Si tangere portus<a name=612> </a>
<LI>infandum caput ac terris adnare necesse est,<a name=613> </a>
<LI>et sic fata Iovis poscunt, hic terminus haeret: <a name=614> </a>
<LI>at bello audacis populi vexatus et armis,<a name=615> </a>
<LI>finibus extorris, complexu avulsus Iuli,<a name=616> </a>
<LI>auxilium imploret, videatque indigna suorum<a name=617> </a>
<LI>funera; nec, cum se sub leges pacis iniquae<a name=618> </a>
<LI>tradiderit, regno aut optata luce fruatur,<a name=619> </a>
<LI>sed cadat ante diem, mediaque inhumatus harena. <a name=620> </a>
<LI>Haec precor, hanc vocem extremam cum sanguine fundo. <a name=621> </a>
<LI>Tum vos, o Tyrii, stirpem et genus omne futurum<a name=622> </a>
<LI>exercete odiis, cinerique haec mittite nostro<a name=623> </a>
<LI>munera.  Nullus amor populis, nec foedera sunto. <a name=624> </a>
<LI>Exoriare aliquis nostris ex ossibus ultor,<a name=625> </a>
<LI>qui face Dardanios ferroque sequare colonos,<a name=626> </a>
<LI>nunc, olim, quocumque dabunt se tempore vires. <a name=627> </a>
<LI>Litora litoribus contraria, fluctibus undas<a name=628> </a>
<LI>imprecor, arma armis; pugnent ipsique nepotesque.'<a name=629> </a>
<LI>    Haec ait, et partis animum versabat in omnis,<a name=630> </a>
<LI>invisam quaerens quam primum abrumpere lucem. <a name=631> </a>
<LI>Tum breviter Barcen nutricem adfata Sychaei;<a name=632> </a>
<LI>namque suam patria antiqua cinis ater habebat: <a name=633> </a>
<LI>`Annam cara mihi nutrix huc siste sororem;<a name=634> </a>
<LI>dic corpus properet fluviali spargere lympha,<a name=635> </a>
<LI>et pecudes secum et monstrata piacula ducat: <a name=636> </a>
<LI>sic veniat; tuque ipsa pia tege tempora vitta. <a name=637> </a>
<LI>Sacra Iovi Stygio, quae rite incepta paravi,<a name=638> </a>
<LI>perficere est animus, finemque imponere curis,<a name=639> </a>
<LI>Dardaniique rogum capitis permittere flammae.'<a name=640> </a>
<LI>Sic ait:  illa gradum studio celerabat anili. <a name=641> </a>
<LI>At trepida, et coeptis immanibus effera Dido,<a name=642> </a>
<LI>sanguineam volvens aciem, maculisque trementis<a name=643> </a>
<LI>interfusa genas, et pallida morte futura,<a name=644> </a>
<LI>interiora domus inrumpit limina, et altos<a name=645> </a>
<LI>conscendit furibunda rogos, ensemque recludit<a name=646> </a>
<LI>Dardanium, non hos quaesitum munus in usus. <a name=647> </a>
<LI>Hic, postquam Iliacas vestes notumque cubile<a name=648> </a>
<LI>conspexit, paulum lacrimis et mente morata,<a name=649> </a>
<LI>incubuitque toro, dixitque novissima verba: <a name=650> </a>
<LI>`Dulces exuviae, dum fata deusque sinebant,<a name=651> </a>
<LI>accipite hanc animam, meque his exsolvite curis. <a name=652> </a>
<LI>Vixi, et, quem dederat cursum fortuna, peregi,<a name=653> </a>
<LI>et nunc magna mei sub terras ibit imago. <a name=654> </a>
<LI>Urbem praeclaram statui; mea moenia vidi;<a name=655> </a>
<LI>ulta virum, poenas inimico a fratre recepi;<a name=656> </a>
<LI>felix, heu nimium felix, si litora tantum<a name=657> </a>
<LI>numquam Dardaniae tetigissent nostra carinae!'<a name=658> </a>
<LI>Dixit, et, os impressa toro, `Moriemur inultae,<a name=659> </a>
<LI>sed moriamur' ait.  `Sic, sic iuvat ire sub umbras: <a name=660> </a>
<LI>Hauriat hunc oculis ignem crudelis ab alto<a name=661> </a>
<LI>Dardanus, et nostrae secum ferat omina mortis.'<a name=662> </a>
<LI>Dixerat; atque illam media inter talia ferro<a name=663> </a>
<LI>conlapsam aspiciunt comites, ensemque cruore<a name=664> </a>
<LI>spumantem, sparsasque manus.  It clamor ad alta<a name=665> </a>
<LI>atria; concussam bacchatur Fama per urbem. <a name=666> </a>
<LI>Lamentis gemituque et femineo ululatu<a name=667> </a>
<LI>tecta fremunt; resonat magnis plangoribus aether,<a name=668> </a>
<LI>non aliter, quam si immissis ruat hostibus omnis<a name=669> </a>
<LI>Karthago aut antiqua Tyros, flammaeque furentes<a name=670> </a>
<LI>culmina perque hominum volvantur perque deorum. <a name=671> </a>
<LI>Audiit exanimis, trepidoque exterrita cursu<a name=672> </a>
<LI>unguibus ora soror foedans et pectora pugnis<a name=673> </a>
<LI>per medios ruit, ac morientem nomine clamat: <a name=674> </a>
<LI>`Hoc illud, germana, fuit?  Me fraude petebas? <a name=675> </a>
<LI>Hoc rogus iste mihi, hoc ignes araeque parabant? <a name=676> </a>
<LI>Quid primum deserta querar?  Comitemne sororem<a name=677> </a>
<LI>sprevisti moriens?  Eadem me ad fata vocasses: <a name=678> </a>
<LI>idem ambas ferro dolor, atque eadem hora tulisset. <a name=679> </a>
<LI>His etiam struxi manibus, patriosque vocavi<a name=680> </a>
<LI>voce deos, sic te ut posita crudelis abessem? <a name=681> </a>
<LI>Exstinxti te meque, soror, populumque patresque<a name=682> </a>
<LI>Sidonios urbemque tuam.  Date volnera lymphis<a name=683> </a>
<LI>abluam, et, extremus si quis super halitus errat,<a name=684> </a>
<LI>ore legam.' Sic fata, gradus evaserat altos,<a name=685> </a>
<LI>semianimemque sinu germanam amplexa fovebat<a name=686> </a>
<LI>cum gemitu, atque atros siccabat veste cruores. <a name=687> </a>
<LI>Illa, graves oculos conata attollere, rursus<a name=688> </a>
<LI>deficit; infixum stridit sub pectore vulnus. <a name=689> </a>
<LI>Ter sese attollens cubitoque adnixa levavit;<a name=690> </a>
<LI>ter revoluta toro est, oculisque errantibus alto<a name=691> </a>
<LI>quaesivit caelo lucem, ingemuitque reperta. <a name=692> </a>
<LI>    Tum Iuno omnipotens, longum miserata dolorem<a name=693> </a>
<LI>difficilisque obitus, Irim demisit Olympo,<a name=694> </a>
<LI>quae luctantem animam nexosque resolveret artus. <a name=695> </a>
<LI>Nam quia nec fato, merita nec morte peribat,<a name=696> </a>
<LI>sed misera ante diem, subitoque accensa furore,<a name=697> </a>
<LI>nondum illi flavum Proserpina vertice crinem<a name=698> </a>
<LI>abstulerat, Stygioque caput damnaverat Orco. <a name=699> </a>
<LI>Ergo Iris croceis per caelum roscida pennis,<a name=700> </a>
<LI>mille trahens varios adverso sole colores,<a name=701> </a>
<LI>devolat, et supra caput adstitit:  `Hunc ego Diti<a name=702> </a>
<LI>sacrum iussa fero, teque isto corpore solvo.'<a name=703> </a>
<LI>Sic ait, et dextra crinem secat:  omnis et una<a name=704> </a>
<LI>dilapsus calor, atque in ventos vita recessit. <a name=705> </a>

