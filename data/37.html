<P><B>
<P  align=center>Q. HORATI FLACCI
<P  align=center>EPODON LIBER
<P></B> 
<P>
<P>
<B>I. </B>

<P><OL><LI>Ibis Liburnis inter alta navium,<a name=1> </a>
<LI>    amice, propugnacula,<a name=2> </a>
<LI>paratus omne Caesaris periculum<a name=3> </a>
<LI>    subire, Maecenas, tuo: <a name=4> </a>
<LI>quid nos, quibus te vita sit superstite<a name=5> </a>
<LI>    iucunda, si contra, gravis? <a name=6> </a>
<LI>utrumne iussi persequemur otium<a name=7> </a>
<LI>    non dulce, ni tecum simul,<a name=8> </a>
<LI>an hunc laborem mente laturi, decet<a name=9> </a>
<LI>    qua ferre non mollis viros? <a name=10> </a>
<LI>feremus et te vel per Alpium iuga<a name=11> </a>
<LI>    inhospitalem et Caucasum<a name=12> </a>
<LI>vel occidentis usque ad ultimum sinum<a name=13> </a>
<LI>    forti sequemur pectore. <a name=14> </a>
<LI>roges, tuom labore quid iuvem meo,<a name=15> </a>
<LI>    inbellis ac firmus parum? <a name=16> </a>
<LI>comes minore sum futurus in metu,<a name=17> </a>
<LI>    qui maior absentis habet: <a name=18> </a>
<LI>ut adsidens inplumibus pullis avis<a name=19> </a>
<LI>    serpentium adlapsus timet<a name=20> </a>
<LI>magis relictis, non, ut adsit, auxili<a name=21> </a>
<LI>    latura plus praesentibus. <a name=22> </a>
<LI>libenter hoc et omne militabitur<a name=23> </a>
<LI>    bellum in tuae spem gratiae,<a name=24> </a>
<LI>non ut iuvencis inligata pluribus<a name=25> </a>
<LI>    aratra nitantur meis<a name=26> </a>
<LI>pecusve Calabris ante Sidus fervidum<a name=27> </a>
<LI>    Lucana mutet pascuis<a name=28> </a>
<LI>neque ut superni villa candens Tusculi<a name=29> </a>
<LI>    Circaea tangat moenia: <a name=30> </a>
<LI>satis superque me benignitas tua<a name=31> </a>
<LI>    ditavit, haud paravero<a name=32> </a>
<LI>quod aut avarus ut Chremes terra premam,<a name=33> </a>
<LI>    discinctus aut perdam nepos. <a name=34> </a>
 
<P>
<B>II. </B>

<P><OL><LI>`Beatus ille qui procul negotiis,<a name=1> </a>
<LI>    ut prisca gens mortalium,<a name=2> </a>
<LI>paterna rura bubus exercet suis<a name=3> </a>
<LI>    solutus omni faenore<a name=4> </a>
<LI>neque excitatur classico miles truci<a name=5> </a>
<LI>    neque horret iratum mare<a name=6> </a>
<LI>forumque vitat et superba civium<a name=7> </a>
<LI>    potentiorum limina. <a name=8> </a>
<LI>ergo aut adulta vitium propagine<a name=9> </a>
<LI>    altas maritat populos<a name=10> </a>
<LI>aut in reducta valle mugientium<a name=11> </a>
<LI>    prospectat errantis greges<a name=12> </a>
<LI>inutilisque falce ramos amputans<a name=13> </a>
<LI>    feliciores inserit<a name=14> </a>
<LI>aut pressa puris mella condit amphoris<a name=15> </a>
<LI>    aut tondet infirmas ovis. <a name=16> </a>
<LI>vel cum decorum mitibus pomis caput<a name=17> </a>
<LI>    Autumnus agris extulit,<a name=18> </a>
<LI>ut gaudet insitiva decerpens pira<a name=19> </a>
<LI>    certantem et uvam purpurae,<a name=20> </a>
<LI>qua muneretur te, Priape, et te, pater<a name=21> </a>
<LI>    Silvane, tutor finium. <a name=22> </a>
<LI>libet iacere modo sub antiqua ilice,<a name=23> </a>
<LI>    modo in tenaci gramine: <a name=24> </a>
<LI>labuntur altis interim ripis aquae,<a name=25> </a>
<LI>    queruntur in Silvis aves<a name=26> </a>
<LI>frondesque lymphis obstrepunt manantibus,<a name=27> </a>
<LI>    somnos quod invitet levis. <a name=28> </a>
<LI>at cum tonantis annus hibernus Iovis<a name=29> </a>
<LI>    imbris nivisque conparat,<a name=30> </a>
<LI>aut trudit acris hinc et hinc multa cane<a name=31> </a>
<LI>    apros in obstantis plagas<a name=32> </a>
<LI>aut amite levi rara tendit retia<a name=33> </a>
<LI>    turdis edacibus dolos<a name=34> </a>
<LI>pavidumque leporem et advenam laqueo gruem<a name=35> </a>
<LI>    iucunda captat praemia. <a name=36> </a>
<LI>quis non malarum quas amor curas habet<a name=37> </a>
<LI>    haec inter obliviscitur? <a name=38> </a>
<LI>quodsi pudica mulier in partem iuvet<a name=39> </a>
<LI>    domum atque dulcis liberos,<a name=40> </a>
<LI>Sabina qualis aut perusta Solibus<a name=41> </a>
<LI>    pernicis uxor Apuli,<a name=42> </a>
<LI>sacrum vetustis exstruat lignis focum<a name=43> </a>
<LI>    lassi Sub adventum viri<a name=44> </a>
<LI>claudensque textis cratibus laetum pecus<a name=45> </a>
<LI>    distenta siccet ubera<a name=46> </a>
<LI>et horna dulci vina promens dolio<a name=47> </a>
<LI>    dapes inemptas adparet: <a name=48> </a>
<LI>non me Lucrina iuverint conchylia<a name=49> </a>
<LI>    magisve rhombus aut scari,<a name=50> </a>
<LI>siquos Eois intonata fluctibus<a name=51> </a>
<LI>    hiems ad hoc vertat mare,<a name=52> </a>
<LI>non Afra avis descendat in ventrem meum,<a name=53> </a>
<LI>    non attagen Ionicus<a name=54> </a>
<LI>iucundior quam lecta de pinguissimis<a name=55> </a>
<LI>    oliva ramis arborum<a name=56> </a>
<LI>aut herba lapathi prata amantis et gravi<a name=57> </a>
<LI>    malvae salubres corpori<a name=58> </a>
<LI>vel agna festis caesa Terminalibus<a name=59> </a>
<LI>    vel haedus ereptus lupo. <a name=60> </a>
<LI>has inter epulas ut iuvat pastas ovis<a name=61> </a>
<LI>    videre properantis domum,<a name=62> </a>
<LI>videre fessos vomerem inversum boves<a name=63> </a>
<LI>    collo trahentis languido<a name=64> </a>
<LI>positosque vernas, ditis examen domus,<a name=65> </a>
<LI>    circum renidentis Laris.'<a name=66> </a>
<LI>haec ubi locutus faenerator Alfius,<a name=67> </a>
<LI>    iam iam futurus rusticus,<a name=68> </a>
<LI>omnem redegit idibus pecuniam,<a name=69> </a>
<LI>    quaerit kalendis ponere. <a name=70> </a>
 
<P>
<B>III. </B>

<P><OL><LI>Parentis olim siquis inpia manu<a name=1> </a>
<LI>    senile guttur fregerit,<a name=2> </a>
<LI>edit cicutis alium nocentius. <a name=3> </a>
<LI>    o dura messorum ilia. <a name=4> </a>
<LI>quid hoc veneni saevit in praecordiis? <a name=5> </a>
<LI>    num viperinus his cruor<a name=6> </a>
<LI>incoctus herbis me fefellit?  an malas<a name=7> </a>
<LI>    Canidia tractavit dapes? <a name=8> </a>
<LI>ut Argonautas praeter omnis candidum<a name=9> </a>
<LI>    Medea mirata est ducem,<a name=10> </a>
<LI>ignota tauris inligaturum iuga<a name=11> </a>
<LI>    perunxit hoc Iasonem,<a name=12> </a>
<LI>hoc delibutis ulta donis paelicem<a name=13> </a>
<LI>    serpente fugit alite. <a name=14> </a>
<LI>nec tantus umquam Siderum insedit vapor<a name=15> </a>
<LI>    siticulosae Apuliae<a name=16> </a>
<LI>nec munus umeris efficacis Herculis<a name=17> </a>
<LI>    inarsit aestuosius. <a name=18> </a>
<LI>at siquid umquam tale concupiveris,<a name=19> </a>
<LI>    iocose Maecenas, precor,<a name=20> </a>
<LI>manum puella savio opponat tuo,<a name=21> </a>
<LI>    extrema et in sponda cubet. <a name=22> </a>
 
<P>
<B>IIII. </B>

<P><OL><LI>Lupis et agnis quanta Sortito obtigit,<a name=1> </a>
<LI>    tecum mihi discordia est,<a name=2> </a>
<LI>Hibericis peruste funibus latus<a name=3> </a>
<LI>    et crura dura compede. <a name=4> </a>
<LI>licet superbus ambules pecunia,<a name=5> </a>
<LI>    fortuna non mutat genus. <a name=6> </a>
<LI>videsne, sacram metiente te viam<a name=7> </a>
<LI>    cum bis trium ulnarum toga,<a name=8> </a>
<LI>ut ora vertat huc et huc euntium<a name=9> </a>
<LI>    liberrima indignatio? <a name=10> </a>
<LI>`sectus flagellis hic triumviralibus<a name=11> </a>
<LI>    praeconis ad fastidium<a name=12> </a>
<LI>arat Falerni mille fundi iugera<a name=13> </a>
<LI>    et Appiam mannis terit<a name=14> </a>
<LI>sedilibusque magnus in primis eques<a name=15> </a>
<LI>    Othone contempto sedet. <a name=16> </a>
<LI>quid attinet tot ora navium gravi<a name=17> </a>
<LI>    rostrata duci pondere<a name=18> </a>
<LI>contra latrones atque servilem manum<a name=19> </a>
<LI>    hoc, hoc tribuno militum?'<a name=20> </a>
 
<P>
<B>V. </B>

<P><OL><LI>`At o deorum quidquid in caelo regit<a name=1> </a>
<LI>    terras et humanum genus,<a name=2> </a>
<LI>quid iste fert tumultus aut quid omnium<a name=3> </a>
<LI>    voltus in unum me truces? <a name=4> </a>
<LI>per liberos te, si vocata partubus<a name=5> </a>
<LI>    Lucina veris adfuit,<a name=6> </a>
<LI>per hoc inane purpurae decus precor,<a name=7> </a>
<LI>    per inprobaturum haec Iovem,<a name=8> </a>
<LI>quid ut noverca me intueris aut uti<a name=9> </a>
<LI>    petita ferro belua?'<a name=10> </a>
<LI>ut haec trementi questus ore constitit<a name=11> </a>
<LI>    insignibus raptis puer,<a name=12> </a>
<LI>inpube corpus, quale posset inpia<a name=13> </a>
<LI>    mollire Thracum pectora: <a name=14> </a>
<LI>Canidia, brevibus illigata viperis<a name=15> </a>
<LI>    crinis et incomptum caput,<a name=16> </a>
<LI>iubet sepulcris caprificos erutas,<a name=17> </a>
<LI>    iubet cupressos funebris<a name=18> </a>
<LI>et uncta turpis ova ranae Sanguine<a name=19> </a>
<LI>    plumamque nocturnae strigis<a name=20> </a>
<LI>herbasque, quas Iolcos atque Hiberia<a name=21> </a>
<LI>    mittit venenorum ferax,<a name=22> </a>
<LI>et ossa ab ore rapta ieiunae canis<a name=23> </a>
<LI>    flammis aduri Colchicis. <a name=24> </a>
<LI>at expedita Sagana, per totam domum<a name=25> </a>
<LI>    spargens Avernalis aquas,<a name=26> </a>
<LI>horret capillis ut marinus asperis<a name=27> </a>
<LI>    echinus aut Laurens aper. <a name=28> </a>
<LI>abacta nulla Veia conscientia<a name=29> </a>
<LI>    ligonibus duris humum<a name=30> </a>
<LI>exhauriebat, ingemens laboribus,<a name=31> </a>
<LI>    quo posset infossus puer<a name=32> </a>
<LI>longo die bis terque mutatae dapis<a name=33> </a>
<LI>    inemori spectaculo,<a name=34> </a>
<LI>cum promineret ore, quantum exstant aqua<a name=35> </a>
<LI>    suspensa mento corpora;<a name=36> </a>
<LI>exsucta uti medulla et aridum iecur<a name=37> </a>
<LI>    amoris esset poculum,<a name=38> </a>
<LI>interminato cum semel fixae cibo<a name=39> </a>
<LI>    intabuissent pupulae. <a name=40> </a>
<LI>non defuisse masculae libidinis<a name=41> </a>
<LI>    Ariminensem Foliam<a name=42> </a>
<LI>et otiosa credidit Neapolis<a name=43> </a>
<LI>    et omne vicinum oppidum,<a name=44> </a>
<LI>quae sidera excantata voce Thessala<a name=45> </a>
<LI>    lunamque caelo deripit. <a name=46> </a>
<LI>hic inresectum saeva dente livido<a name=47> </a>
<LI>    Canidia rodens pollicem<a name=48> </a>
<LI>quid dixit aut quid tacuit?  `o rebus meis<a name=49> </a>
<LI>    non infideles arbitrae,<a name=50> </a>
<LI>Nox et Diana, quae silentium regis,<a name=51> </a>
<LI>    arcana cum fiunt sacra,<a name=52> </a>
<LI>nunc, nunc adeste, nunc in hostilis domos<a name=53> </a>
<LI>    iram atque numen vertite. <a name=54> </a>
<LI>formidulosis cum latent silvis ferae<a name=55> </a>
<LI>    dulci sopore languidae,<a name=56> </a>
<LI>senem, quod omnes rideant, adulterum<a name=57> </a>
<LI>    latrent Suburanae canes<a name=58> </a>
<LI>nardo perunctum, quale non perfectius<a name=59> </a>
<LI>    meae laborarint manus. <a name=60> </a>
<LI>quid accidit?  cur dira barbarae minus<a name=61> </a>
<LI>    venena Medeae valent,<a name=62> </a>
<LI>quibus Superbam fugit ulta paelicem,<a name=63> </a>
<LI>    magni Creontis filiam,<a name=64> </a>
<LI>cum palla, tabo munus imbutum, novam<a name=65> </a>
<LI>    incendio nuptam abstulit? <a name=66> </a>
<LI>atqui nec herba nec latens in asperis<a name=67> </a>
<LI>    radix fefellit me locis. <a name=68> </a>
<LI>indormit unctis omnium cubilibus<a name=69> </a>
<LI>    oblivione paelicum? <a name=70> </a>
<LI>a, a, solutus ambulat veneficae<a name=71> </a>
<LI>    scientioris carmine. <a name=72> </a>
<LI>non usitatis, Vare, potionibus,<a name=73> </a>
<LI>    o multa fleturum caput,<a name=74> </a>
<LI>ad me recurres nec vocata mens tua<a name=75> </a>
<LI>    Marsis redibit vocibus. <a name=76> </a>
<LI>maius parabo, maius infundam tibi<a name=77> </a>
<LI>    fastidienti poculum<a name=78> </a>
<LI>priusque caelum Sidet inferius mari<a name=79> </a>
<LI>    tellure porrecta super<a name=80> </a>
<LI>quam non amore sic meo flagres uti<a name=81> </a>
<LI>    bitumen atris ignibus.'<a name=82> </a>
<LI>sub haec puer iam non, ut ante, mollibus<a name=83> </a>
<LI>    lenire verbis inpias,<a name=84> </a>
<LI>sed dubius unde rumperet silentium,<a name=85> </a>
<LI>    misit Thyesteas preces: <a name=86> </a>
<LI>`venena maga non fas nefasque, non valent<a name=87> </a>
<LI>    convertere humanam vicem. <a name=88> </a>
<LI>diris agam vos:  dira detestatio<a name=89> </a>
<LI>    nulla expiatur victima. <a name=90> </a>
<LI>quin, ubi perire iussus exspiravero,<a name=91> </a>
<LI>    nocturnus occurram Furor<a name=92> </a>
<LI>petamque voltus umbra curvis unguibus,<a name=93> </a>
<LI>    quae vis deorum est Manium,<a name=94> </a>
<LI>et inquietis adsidens praecordiis<a name=95> </a>
<LI>    pavore somnos auferam. <a name=96> </a>
<LI>vos turba vicatim hinc et hinc saxis petens<a name=97> </a>
<LI>    contundet obscaenas anus;<a name=98> </a>
<LI>post insepulta membra different lupi<a name=99> </a>
<LI>    et Esquilinae alites<a name=100> </a>
<LI>neque hoc parentes, heu mihi superstites,<a name=101> </a>
<LI>    effugerit spectaculum.'<a name=102> </a>
 
<P>
<B>VI. </B>

<P><OL><LI>Quid inmerentis hospites vexas, canis<a name=1> </a>
<LI>    ignavos adversum lupos? <a name=2> </a>
<LI>quin huc inanis, si potes, vertis minas<a name=3> </a>
<LI>    et me remorsurum petis? <a name=4> </a>
<LI>nam qualis aut Molossus aut fulvos Lacon,<a name=5> </a>
<LI>    amica vis pastoribus,<a name=6> </a>
<LI>agam per altas aure sublata nivis<a name=7> </a>
<LI>    quaecumque praecedet fera;<a name=8> </a>
<LI>tu, cum timenda voce complesti nemus,<a name=9> </a>
<LI>    proiectum odoraris cibum. <a name=10> </a>
<LI>cave, cave, namque in malos asperrimus<a name=11> </a>
<LI>    parata tollo cornua,<a name=12> </a>
<LI>qualis Lycambae spretus infido gener<a name=13> </a>
<LI>    aut acer hostis Bupalo. <a name=14> </a>
<LI>an si quis atro dente me petiverit,<a name=15> </a>
<LI>    inultus ut flebo puer? <a name=16> </a>
 
<P>
<B>VII. </B>

<P><OL><LI>Quo, quo scelesti ruitis?  aut cur dexteris<a name=1> </a>
<LI>    aptantur enses conditi? <a name=2> </a>
<LI>parumne campis atque Neptuno super<a name=3> </a>
<LI>    fusum est Latini sanguinis,<a name=4> </a>
<LI>non ut superbas invidae Karthaginis<a name=5> </a>
<LI>    Romanus arces ureret,<a name=6> </a>
<LI>intactus aut Britannus ut descenderet<a name=7> </a>
<LI>    sacra catenatus via,<a name=8> </a>
<LI>sed ut Secundum vota Parthorum sua<a name=9> </a>
<LI>    Vrbs haec periret dextera? <a name=10> </a>
<LI>neque hic lupis mos nec fuit leonibus<a name=11> </a>
<LI>    umquam nisi in dispar feris. <a name=12> </a>
<LI>furorne caecos an rapit vis acrior<a name=13> </a>
<LI>    an culpa?  responsum date. <a name=14> </a>
<LI>tacent et albus ora pallor inficit<a name=15> </a>
<LI>    mentesque perculsae Stupent. <a name=16> </a>
<LI>sic est:  acerba fata Romanos agunt<a name=17> </a>
<LI>    scelusque fraternae necis,<a name=18> </a>
<LI>ut inmerentis fluxit in terram Remi<a name=19> </a>
<LI>    sacer nepotibus cruor. <a name=20> </a>
 
<P>
<B>VIII. </B>

<P><OL><LI>Rogare longo putidam te saeculo,<a name=1> </a>
<LI>    viris quid enervet meas,<a name=2> </a>
<LI>cum sit tibi dens ater et rugis vetus<a name=3> </a>
<LI>    frontem senectus exaret<a name=4> </a>
<LI>hietque turpis inter aridas natis<a name=5> </a>
<LI>    podex velut crudae bovis. <a name=6> </a>
<LI>sed incitat me pectus et mammae putres<a name=7> </a>
<LI>    equina quales ubera<a name=8> </a>
<LI>venterque mollis et femur tumentibus<a name=9> </a>
<LI>    exile suris additum. <a name=10> </a>
<LI>esto beata, funus atque imagines<a name=11> </a>
<LI>    ducant triumphales tuom<a name=12> </a>
<LI>nec sit marita, quae rotundioribus<a name=13> </a>
<LI>    onusta bacis ambulet. <a name=14> </a>
<LI>quid?  quod libelli Stoici inter Sericos<a name=15> </a>
<LI>    iacere pulvillos amant,<a name=16> </a>
<LI>inlitterati num minus nervi rigent<a name=17> </a>
<LI>    minusve languet fascinum? <a name=18> </a>
<LI>quod ut superbo povoces ab inguine,<a name=19> </a>
<LI>    ore adlaborandum est tibi. <a name=20> </a>
 
<P>
<B>VIIII. </B>

<P><OL><LI>Quando repositum Caecubum ad festas dapes<a name=1> </a>
<LI>    victore laetus Caesare<a name=2> </a>
<LI>tecum sub alta - sic Iovi gratum - domo,<a name=3> </a>
<LI>    beate Maecenas, bibam<a name=4> </a>
<LI>sonante mixtum tibiis carmen lyra,<a name=5> </a>
<LI>    hac Dorium, illis barbarum? <a name=6> </a>
<LI>ut nuper, actus cum freto Neptunius<a name=7> </a>
<LI>    dux fugit ustis navibus<a name=8> </a>
<LI>minatus Vrbi vincla, quae detraxerat<a name=9> </a>
<LI>    servis amicus perfidis. <a name=10> </a>
<LI>Romanus eheu - posteri negabitis - <a name=11> </a>
<LI>    emancipatus feminae<a name=12> </a>
<LI>fert vallum et arma miles et spadonibus<a name=13> </a>
<LI>    servire rugosis potest<a name=14> </a>
<LI>interque signa turpe militaria<a name=15> </a>
<LI>    sol adspicit conopium. <a name=16> </a>
<LI>to 2.5inparindent<a name=17> </a>
<LI>to 2.5inparindent<a name=18> </a>
<LI>17 ad hunc frementis verterunt bis mille equos<a name=19> </a>
<LI>    Galli canentes Caesarem<a name=20> </a>
<LI>hostiliumque navium portu latent<a name=21> </a>
<LI>    puppes sinistrorsum citae. <a name=22> </a>
<LI>io Triumphe, tu moraris aureos<a name=23> </a>
<LI>    currus et intactas boves? <a name=24> </a>
<LI>io Triumphe, nec Iugurthino parem<a name=25> </a>
<LI>    bello reportasti ducem<a name=26> </a>
<LI>neque Africanum, cui super Karthaginem<a name=27> </a>
<LI>    virtus Sepulcrum condidit. <a name=28> </a>
<LI>terra marique victus hostis Punico<a name=29> </a>
<LI>    lugubre mutavit sagum. <a name=30> </a>
<LI>aut ille centum nobilem Cretam urbibus<a name=31> </a>
<LI>    ventis iturus non suis<a name=32> </a>
<LI>exercitatas aut petit Syrtis noto<a name=33> </a>
<LI>    aut fertur incerto mari. <a name=34> </a>
<LI>capaciores adfer huc, puer, Scyphos<a name=35> </a>
<LI>    et Chia vina aut Lesbia<a name=36> </a>
<LI>vel quod fluentem nauseam coerceat<a name=37> </a>
<LI>    metire nobis Caecubum. <a name=38> </a>
<LI>curam metumque Caesaris rerum iuvat<a name=39> </a>
<LI>    dulci Lyaeo solvere. <a name=40> </a>
 
<P>
<B>X. </B>

<P><OL><LI>Mala soluta navis exit alite<a name=1> </a>
<LI>    ferens olentem Mevium. <a name=2> </a>
<LI>ut horridis utrumque verberes latus,<a name=3> </a>
<LI>    Auster, memento fluctibus;<a name=4> </a>
<LI>niger rudentis Eurus inverso mari<a name=5> </a>
<LI>    fractosque remos differat;<a name=6> </a>
<LI>insurgat Aquilo, quantus altis montibus<a name=7> </a>
<LI>    frangit trementis ilics;<a name=8> </a>
<LI>nec sidus atra nocte amicum adpareat,<a name=9> </a>
<LI>    qua tristis Orion cadit;<a name=10> </a>
<LI>quietiore nec feratur aequore<a name=11> </a>
<LI>    quam Graia victorum manus,<a name=12> </a>
<LI>cum Pallas usto vertit iram ab Ilio<a name=13> </a>
<LI>    in inpiam Aiacis ratem. <a name=14> </a>
<LI>o quantus instat navitis sudor tuis<a name=15> </a>
<LI>    tibique pallor luteus<a name=16> </a>
<LI>et illa non virilis heiulatio<a name=17> </a>
<LI>    preces et aversum ad Iovem,<a name=18> </a>
<LI>Ionius udo cum remugiens sinus<a name=19> </a>
<LI>    Noto carinam ruperit<a name=20> </a>
<LI>opima quodsi praeda curvo litore<a name=21> </a>
<LI>    porrecta mergos iuverit,<a name=22> </a>
<LI>libidinosus immolabitur caper<a name=23> </a>
<LI>    et agna Tempestatibus. <a name=24> </a>
 
<P>
<B>XI. </B>

<P><OL><LI>Petti, nihil me sicut antea iuvat<a name=1> </a>
<LI>    scribere versiculos amore percussum gravi,<a name=2> </a>
<LI>amore, qui me praeter omnis expetit<a name=3> </a>
<LI>    mollibus in pueris aut in puellis urere. <a name=4> </a>
<LI>hic tertius December, ex quo destiti<a name=5> </a>
<LI>    Inachia furere, silvis honorem decutit. <a name=6> </a>
<LI>heu me, per Vrbem (nam pudet tanti mali)<a name=7> </a>
<LI>    fabula quanta fui, conviviorum et paenitet,<a name=8> </a>
<LI>in quis amantem languor et silentium<a name=9> </a>
<LI>    arguit et latere petitus imo spiritus. <a name=10> </a>
<LI>`contrane lucrum nil valere candidum<a name=11> </a>
<LI>    pauperis ingenium' querebar adplorans tibi,<a name=12> </a>
<LI>simul calentis inverecundus deus<a name=13> </a>
<LI>    fervidiore mero arcana promorat loco. <a name=14> </a>
<LI>`quodsi meis inaestuet praecordiis<a name=15> </a>
<LI>    libera bilis, ut haec ingrata ventis dividat<a name=16> </a>
<LI>fomenta volnus nil malum levantia,<a name=17> </a>
<LI>    desinet inparibus certare submotus pudor.'<a name=18> </a>
<LI>ubi haec severus te palam laudaveram,<a name=19> </a>
<LI>    iussus abire domum ferebar incerto pede<a name=20> </a>
<LI>ad non amicos heu mihi postis et heu<a name=21> </a>
<LI>    limina dura, quibus lumbos et infregi latus. <a name=22> </a>
<LI>nunc gloriantis quamlibet mulierculam<a name=23> </a>
<LI>    vincere mollitia amor Lycisci me tenet;<a name=24> </a>
<LI>unde expedire non amicorum queant<a name=25> </a>
<LI>    libera consilia nec contumeliae graves,<a name=26> </a>
<LI>sed alius ardor aut puellae candidae<a name=27> </a>
<LI>    aut teretis pueri longam renodantis comam. <a name=28> </a>
 
<P>
<B>XII. </B>

<P><OL><LI>Quid tibi vis, mulier nigris dignissima barris? <a name=1> </a>
<LI>    munera quid mihi quidve tabellas<a name=2> </a>
<LI>mittis nec firmo iuveni neque naris obesae? <a name=3> </a>
<LI>    namque sagacius unus odoror,<a name=4> </a>
<LI>polypus an gravis hirsutis cubet hircus in alis<a name=5> </a>
<LI>    quam canis acer ubi lateat sus. <a name=6> </a>
<LI>qui sudor vietis et quam malus undique membris<a name=7> </a>
<LI>    crescit odor, cum pene Soluto<a name=8> </a>
<LI>indomitam properat rabiem sedare, neque illi<a name=9> </a>
<LI>    iam manet umida creta colorque<a name=10> </a>
<LI>stercore fucatus crocodili iamque Subando<a name=11> </a>
<LI>    tenta cubilia tectaque rumpit. <a name=12> </a>
<LI>vel mea cum saevis agitat fastidia verbis: <a name=13> </a>
<LI>    `Inachia langues minus ac me;<a name=14> </a>
<LI>Inachiam ter nocte potes, mihi Semper ad unum<a name=15> </a>
<LI>    mollis opus.  pereat male quae te<a name=16> </a>
<LI>Lesbia quaerenti taurum monstravit inertem. <a name=17> </a>
<LI>    cum mihi Cous adesset Amyntas,<a name=18> </a>
<LI>cuius in indomito constantior inguine nervos<a name=19> </a>
<LI>    quam nova collibus arbor inhaeret. <a name=20> </a>
<LI>muricibus Tyriis iteratae vellera lanae<a name=21> </a>
<LI>    cui properabantur?  tibi nempe,<a name=22> </a>
<LI>ne foret aequalis inter conviva, magis quem<a name=23> </a>
<LI>    diligeret mulier sua quam te. <a name=24> </a>
<LI>o ego non felix, quam tu fugis, ut pavet acris<a name=25> </a>
<LI>    agna lupos capreaeque leones!'<a name=26> </a>
 
<P>
<B>XIII. </B>

<P><OL><LI>Horrida tempestas caelum contraxit et imbres<a name=1> </a>
<LI>    nivesque deducunt Iovem; nunc mare, nunc siluae<a name=2> </a>
<LI>Threicio Aquilone sonant.  rapiamus, amici,<a name=3> </a>
<LI>    Occasionem de die dumque virent genua<a name=4> </a>
<LI>et decet, obducta solvatur fronte senectus. <a name=5> </a>
<LI>    tu vina Torquato move consule pressa meo. <a name=6> </a>
<LI>cetera mitte loqui:  deus haec fortasse benigna<a name=7> </a>
<LI>    reducet in sedem vice.  nunc et Achaemenio<a name=8> </a>
<LI>perfundi nardo iuvat et fide Cyllenea<a name=9> </a>
<LI>    levare diris pectora Sollicitudinibus,<a name=10> </a>
<LI>nobilis ut grandi cecinit Centaurus alumno: <a name=11> </a>
<LI>    `invicte, mortalis dea nate puer Thetide,<a name=12> </a>
<LI>te manet Assaraci tellus, quam frigida parvi<a name=13> </a>
<LI>    findunt Scamandri flumina lubricus et Simois,<a name=14> </a>
<LI>unde tibi reditum certo Subtemine Parcae<a name=15> </a>
<LI>    rupere, nec mater domum caerula te revehet. <a name=16> </a>
<LI>illic omne malum vino cantuque levato,<a name=17> </a>
<LI>deformis aegrimoniae dulcibus adloquiis.'<a name=18> </a>
 
<P>
<B>XIIII. </B>

<P><OL><LI>Mollis inertia cur tantam diffuderit imis<a name=1> </a>
<LI>    oblivionem sensibus,<a name=2> </a>
<LI>pocula Lethaeos ut si ducentia somnos<a name=3> </a>
<LI>    arente fauce traxerim,<a name=4> </a>
<LI>candide Maecenas, occidis Saepe rogando: <a name=5> </a>
<LI>    deus, deus nam me vetat<a name=6> </a>
<LI>inceptos, olim promissum carmen, iambos<a name=7> </a>
<LI>    ad umbilicum adducere. <a name=8> </a>
<LI>non aliter Samio dicunt arsisse Bathyllo<a name=9> </a>
<LI>    Anacreonta Teium,<a name=10> </a>
<LI>qui persaepe cava testudine flevit amorem<a name=11> </a>
<LI>    non elaboratum ad pedem. <a name=12> </a>
<LI>ureris ipse miser:  quodsi non pulcrior ignis<a name=13> </a>
<LI>    accendit obsessam Ilion,<a name=14> </a>
<LI>gaude sorte tua; me libertina, nec uno<a name=15> </a>
<LI>    contenta, Phryne macerat. <a name=16> </a>
 
<P>
<B>XV. </B>

<P><OL><LI>Nox erat et caelo fulgebat Luna sereno<a name=1> </a>
<LI>    inter minora sidera,<a name=2> </a>
<LI>cum tu, magnorum numen laesura deorum,<a name=3> </a>
<LI>    in verba iurabas mea,<a name=4> </a>
<LI>artius atque hedera procera adstringitur ilex<a name=5> </a>
<LI>    lentis adhaerens bracchiis;<a name=6> </a>
<LI>dum pecori lupus et nautis infestus Orion<a name=7> </a>
<LI>    turbaret hibernum mare<a name=8> </a>
<LI>intonsosque agitaret Apollinis aura capillos,<a name=9> </a>
<LI>    fore hunc amorem mutuom,<a name=10> </a>
<LI>o dolitura mea multum virtute Neaera: <a name=11> </a>
<LI>    nam siquid in Flacco viri est,<a name=12> </a>
<LI>non feret adsiduas potiori te dare noctes<a name=13> </a>
<LI>    et quaeret iratus parem<a name=14> </a>
<LI>nec semel offensi cedet constantia formae,<a name=15> </a>
<LI>    si certus intrarit dolor. <a name=16> </a>
<LI>et tu, quicumque es felicior atque meo nunc<a name=17> </a>
<LI>    superbus incedis malo,<a name=18> </a>
<LI>sis pecore et multa dives tellure licebit<a name=19> </a>
<LI>    tibique Pactolus fluat<a name=20> </a>
<LI>nec te Pythagorae fallant arcana renati<a name=21> </a>
<LI>    formaque vincas Nirea,<a name=22> </a>
<LI>heu heu, translatos alio maerebis amores,<a name=23> </a>
<LI>    ast ego vicissim risero. <a name=24> </a>
 
<P>
<B>XVI. </B>

<P><OL><LI>Altera iam teritur bellis civilibus aetas,<a name=1> </a>
<LI>    suis et ipsa Roma viribus ruit. <a name=2> </a>
<LI>quam neque finitimi valuerunt perdere Marsi<a name=3> </a>
<LI>    minacis aut Etrusca Porsenae manus,<a name=4> </a>
<LI>aemula nec virtus Capuae nec Spartacus acer<a name=5> </a>
<LI>    novisque rebus infidelis Allobrox<a name=6> </a>
<LI>nec fera caerulea domuit Germania pube<a name=7> </a>
<LI>    parentibusque abominatus Hannibal: <a name=8> </a>
<LI>inpia perdemus devoti sanguinis aetas<a name=9> </a>
<LI>    ferisque rursus occupabitur solum: <a name=10> </a>
<LI>barbarus heu cineres insistet victor et Vrbem<a name=11> </a>
<LI>    eques sonante verberabit ungula,<a name=12> </a>
<LI>quaeque carent ventis et solibus ossa Quirini,<a name=13> </a>
<LI>    (nefas videre) dissipabit insolens. <a name=14> </a>
<LI>forte quid expediat communiter aut melior pars,<a name=15> </a>
<LI>    malis carere quaeritis laboribus;<a name=16> </a>
<LI>nulla sit hac potior sententia:  Phocaeorum<a name=17> </a>
<LI>    velut profugit exsecrata civitas<a name=18> </a>
<LI>agros atque lares patrios habitandaque fana<a name=19> </a>
<LI>    apris reliquit et rapacibus lupis,<a name=20> </a>
<LI>ire, pedes quocumque ferent, quocumque per undas<a name=21> </a>
<LI>    Notus vocabit aut protervos Africus. <a name=22> </a>
<LI>sic placet?  an melius quis habet suadere?  Secunda<a name=23> </a>
<LI>    ratem occupare quid moramur alite? <a name=24> </a>
<LI>sed iuremus in haec:  `simul imis saxa renarint<a name=25> </a>
<LI>    vadis levata, ne redire sit nefas;<a name=26> </a>
<LI>neu conversa domum pigeat dare lintea, quando<a name=27> </a>
<LI>    Padus Matina laverit cacumina,<a name=28> </a>
<LI>in mare seu celsus procurrerit Appenninus<a name=29> </a>
<LI>    novaque monstra iunxerit libidine<a name=30> </a>
<LI>mirus amor, iuvet ut tigris subsidere cervis,<a name=31> </a>
<LI>    adulteretur et columba miluo,<a name=32> </a>
<LI>credula nec ravos timeant armenta leones<a name=33> </a>
<LI>    ametque salsa levis hircus aequora.'<a name=34> </a>
<LI>haec et quae poterunt reditus abscindere dulcis<a name=35> </a>
<LI>    eamus omnis exsecrata civitas<a name=36> </a>
<LI>aut pars indocili melior grege; mollis et exspes<a name=37> </a>
<LI>    inominata perpremat cubilia. <a name=38> </a>
<LI>vos, quibus est virtus, muliebrem tollite luctum,<a name=39> </a>
<LI>    Etrusca praeter et volate litora. <a name=40> </a>
<LI>nos manet Oceanus circum vagus:  arva beata<a name=41> </a>
<LI>    petamus, arva divites et insulas,<a name=42> </a>
<LI>reddit ubi cererem tellus inarata quotannis<a name=43> </a>
<LI>    et inputata floret usque vinea,<a name=44> </a>
<LI>germinat et numquam fallentis termes olivae<a name=45> </a>
<LI>    suamque pulla ficus ornat arborem,<a name=46> </a>
<LI>mella cava manant ex ilice, montibus altis<a name=47> </a>
<LI>    levis crepante lympha desilit pede. <a name=48> </a>
<LI>illic iniussae veniunt ad mulctra capellae<a name=49> </a>
<LI>    refertque tenta grex amicus ubera<a name=50> </a>
<LI>nec vespertinus circumgemit ursus ovile<a name=51> </a>
<LI>    nec intumescit alta viperis humus;<a name=52> </a>
<LI>pluraque felices mirabimur, ut neque largis<a name=53> </a>
<LI>    aquosus Eurus arva radat imbribus,<a name=54> </a>
<LI>55 pinguia nec siccis urantur semina glaebis,<a name=55> </a>
<LI>56     utrumque rege temperante caelitum. <a name=56> </a>
<LI>61 nulla nocent pecori contagia, nullius astri<a name=57> </a>
<LI>62     gregem aestuosa torret inpotentia. <a name=58> </a>
<LI>57 non huc Argoo contendit remige pinus<a name=59> </a>
<LI>    neque inpudica Colchis intulit pedem,<a name=60> </a>
<LI>non huc Sidonii torserunt cornua nautae,<a name=61> </a>
<LI>60     laboriosa nec cohors Vlixei. <a name=62> </a>
<LI>63 Iuppiter illa piae secrevit litora genti,<a name=63> </a>
<LI>    ut inquinavit aere tempus aureum,<a name=64> </a>
<LI>aere, dehinc ferro duravit saecula, quorum<a name=65> </a>
<LI>    piis secunda vate me datur fuga. <a name=66> </a>
 
<P>
<B>XVII. </B>

<P><OL><LI>`Iam iam efficaci do manus scientiae,<a name=1> </a>
<LI>supplex et oro regna per Proserpinae,<a name=2> </a>
<LI>per et Dianae non movenda numina,<a name=3> </a>
<LI>per atque libros carminum valentium<a name=4> </a>
<LI>refixa caelo devocare sidera,<a name=5> </a>
<LI>Canidia:  parce vocibus tandem sacris<a name=6> </a>
<LI>citumque retro solve, solve turbinem. <a name=7> </a>
<LI>movit nepotem Telephus Nereium,<a name=8> </a>
<LI>in quem superbus ordinarat agmina<a name=9> </a>
<LI>Mysorum et in quem tela acuta torserat. <a name=10> </a>
<LI>unxere matres Iliae additum feris<a name=11> </a>
<LI>alitibus atque canibus homicidam Hectorem,<a name=12> </a>
<LI>postquam relictis moenibus rex procidit<a name=13> </a>
<LI>heu pervicacis ad pedes Achillei. <a name=14> </a>
<LI>saetosa duris exuere pellibus<a name=15> </a>
<LI>laboriosi remiges Vlixei<a name=16> </a>
<LI>volente Circa membra; tunc mens et sonus<a name=17> </a>
<LI>relapsus atque notus in voltus honor. <a name=18> </a>
<LI>dedi satis superque poenarum tibi,<a name=19> </a>
<LI>amata nautis multum et institoribus. <a name=20> </a>
<LI>fugit iuventas et verecundus color<a name=21> </a>
<LI>reliquit ossa pelle amicta lurida,<a name=22> </a>
<LI>tuis capillus albus et odoribus,<a name=23> </a>
<LI>nullum a labore me reclinat otium;<a name=24> </a>
<LI>urget diem nox et dies noctem neque est<a name=25> </a>
<LI>levare tenta spiritu praecordia. <a name=26> </a>
<LI>ergo negatum vincor ut credam miser,<a name=27> </a>
<LI>Sabella pectus increpare carmina<a name=28> </a>
<LI>caputque Marsa dissilire nenia. <a name=29> </a>
<LI>quid amplius vis?  o mare et terra, ardeo,<a name=30> </a>
<LI>quantum neque atro delibutus Hercules<a name=31> </a>
<LI>Nessi cruore nec Sicana fervida<a name=32> </a>
<LI>virens in Aetna flamma; tu, donec cinis<a name=33> </a>
<LI>iniuriosis aridus ventis ferar,<a name=34> </a>
<LI>cales venenis officina Colchicis. <a name=35> </a>
<LI>quae finis aut quod me manet stipendium? <a name=36> </a>
<LI>effare; iussas cum fide poenas luam,<a name=37> </a>
<LI>paratus expiare, seu poposceris<a name=38> </a>
<LI>centum iuvencos sive mendaci lyra<a name=39> </a>
<LI>voles sonare:  ``tu pudica, tu proba<a name=40> </a>
<LI>perambulabis astra sidus aureum.''<a name=41> </a>
<LI>infamis Helenae Castor offensus vice<a name=42> </a>
<LI>fraterque magni Castoris, victi prece,<a name=43> </a>
<LI>adempta vati reddidere lumina: <a name=44> </a>
<LI>et tu, potes nam, solve me dementia,<a name=45> </a>
<LI>o nec paternis obsoleta sordibus<a name=46> </a>
<LI>neque in sepulcris pauperum prudens anus<a name=47> </a>
<LI>novendialis dissipare pulveres. <a name=48> </a>
<LI>tibi hospitale pectus et purae manus<a name=49> </a>
<LI>tuosque venter Pactumeius et tuo<a name=50> </a>
<LI>cruore rubros obstetrix pannos lavit,<a name=51> </a>
<LI>utcumque fortis exsilis puerpera.'<a name=52> </a>
<LI>    `quid obseratis auribus fundis preces? <a name=53> </a>
<LI>non saxa nudis surdiora navitis<a name=54> </a>
<LI>Neptunus alto tundit hibernus salo. <a name=55> </a>
<LI>inultus ut tu riseris Cotytia<a name=56> </a>
<LI>volgata, sacrum liberi Cupidinis,<a name=57> </a>
<LI>et Esquilini pontifex venefici<a name=58> </a>
<LI>inpune ut Vrbem nomine inpleris meo? <a name=59> </a>
<LI>quid proderat ditasse Paelignas anus<a name=60> </a>
<LI>velociusve miscuisse toxicum? <a name=61> </a>
<LI>sed tardiora fata te votis manent: <a name=62> </a>
<LI>ingrata misero vita ducenda est in hoc,<a name=63> </a>
<LI>novis ut usque suppetas laboribus. <a name=64> </a>
<LI>optat quietem Pelopis infidi pater,<a name=65> </a>
<LI>egens benignae Tantalus semper dapis,<a name=66> </a>
<LI>optat Prometheus obligatus aliti,<a name=67> </a>
<LI>optat supremo collocare Sisyphus<a name=68> </a>
<LI>in monte saxum; sed vetant leges Iovis. <a name=69> </a>
<LI>voles modo altis desilire turribus,<a name=70> </a>
<LI>frustraque vincla gutturi innectes tuo<a name=71> </a>
<LI>modo ense pectus Norico recludere<a name=72> </a>
<LI>fastidiosa tristis aegrimonia. <a name=73> </a>
<LI>vectabor umeris tunc ego inimicis eques<a name=74> </a>
<LI>meaeque terra cedet insolentiae. <a name=75> </a>
<LI>an quae movere cereas imagines,<a name=76> </a>
<LI>ut ipse nosti curiosus, et polo<a name=77> </a>
<LI>deripere lunam vocibus possim meis,<a name=78> </a>
<LI>possim crematos excitare mortuos<a name=79> </a>
<LI>desiderique temperare pocula,<a name=80> </a>
<LI>plorem artis in te nil agentis exitus?'<a name=81> </a>

