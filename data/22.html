<P>
<P  align=center>PUBLI VERGILI MARONIS
<P  align=center>AENEIDOS
<P  align=center>LIBER VII
<P>
<P>
<P><OL><LI>TU quoque litoribus nostris, Aeneia nutrix,<a name=1> </a>
<LI>aeternam moriens famam, Caieta, dedisti;<a name=2> </a>
<LI>et nunc servat honos sedem tuus ossaque nomen<a name=3> </a>
<LI>Hesperia in magna, siqua est ea gloria, signat. <a name=4> </a>
<LI>At pius exsequiis Aeneas rite solutis,<a name=5> </a>
<LI>aggere composito tumuli, postquam alta quierunt<a name=6> </a>
<LI>aequora, tendit iter velis portumque relinquit. <a name=7> </a>
<LI>Adspirant aurae in noctem nec candida cursus<a name=8> </a>
<LI>Luna negat, splendet tremulo sub lumine pontus. <a name=9> </a>
<LI>Proxima Circaeae raduntur litora terrae,<a name=10> </a>
<LI>dives inaccessos ubi Solis filia lucos<a name=11> </a>
<LI>adsiduo resonat cantu tectisque superbis<a name=12> </a>
<LI>urit odoratam nocturna in lumina cedrum,<a name=13> </a>
<LI>arguto tenuis percurrens pectine telas. <a name=14> </a>
<LI>Hinc exaudiri gemitus iraeque leonum<a name=15> </a>
<LI>vincla recusantum et sera sub nocte rudentum,<a name=16> </a>
<LI>saetigerique sues atque in praesaepibus ursi<a name=17> </a>
<LI>saevire ac formae magnorum ululare luporum,<a name=18> </a>
<LI>quos hominum ex facie dea saeva potentibus herbis<a name=19> </a>
<LI>induerat Circe in voltus ac terga ferarum. <a name=20> </a>
<LI>Quae ne monstra pii paterentur talia Troes<a name=21> </a>
<LI>delati in portus neu litora dira subirent,<a name=22> </a>
<LI>Neptunus ventis implevit vela secundis<a name=23> </a>
<LI>atque fugam dedit et praeter vada fervida vexit. <a name=24> </a>
<LI>    Iamque rubescebat radiis mare et aethere ab alto<a name=25> </a>
<LI>Aurora in roseis fulgebat lutea bigis: <a name=26> </a>
<LI>cum venti posuere omnisque repente resedit<a name=27> </a>
<LI>flatus et in lento luctantur marmore tonsae. <a name=28> </a>
<LI>Atque hic Aeneas ingentem ex aequore lucum<a name=29> </a>
<LI>prospicit.  Hunc inter fluvio Tiberinus amoeno. <a name=30> </a>
<LI>verticibus rapidis et multa flavus arena<a name=31> </a>
<LI>in mare prorumpit.  Variae circumque supraque<a name=32> </a>
<LI>adsuetae ripis volucres et fluminis alveo<a name=33> </a>
<LI>aethera mulcebant cantu lucoque volabant. <a name=34> </a>
<LI>flectere iter sociis terraeque advertere proras<a name=35> </a>
<LI>imperat et laetus fluvio succedit opaco. <a name=36> </a>
<LI>    Nunc age, qui reges, Erato, quae tempora rerum,<a name=37> </a>
<LI>quis Latio antiquo fuerit status, advena classem<a name=38> </a>
<LI>cum primum Ausoniis exercitus appulit oris,<a name=39> </a>
<LI>expediam et primae revocabo exordia pugnae. <a name=40> </a>
<LI>tu vatem, tu, diva, mone.  Dicam horrida bella,<a name=41> </a>
<LI>dicam acies actosque animis in funera reges<a name=42> </a>
<LI>Tyrrhenamque manum totamque sub arma coactam<a name=43> </a>
<LI>Hesperiam.  Maior rerum mihi nascitur ordo,<a name=44> </a>
<LI>maius opus moveo.  Rex arva Latinus et urbes<a name=45> </a>
<LI>iam senior longa placidas in pace regebat. <a name=46> </a>
<LI>Hunc Fauno et nympha genitum Laurente Marica<a name=47> </a>
<LI>accipimus, Fauno Picus pater isque parentem<a name=48> </a>
<LI>te, Saturne, refert, tu sanguinis ultimus auctor. <a name=49> </a>
<LI>filius huic fato divom prolesque virilis<a name=50> </a>
<LI>nulla fuit primaque oriens erepta iuventa est. <a name=51> </a>
<LI>Sola domum et tantas servabat filia sedes,<a name=52> </a>
<LI>iam matura viro, iam plenis nubilis annis. <a name=53> </a>
<LI>Multi illam magno e Latio totaque petebant<a name=54> </a>
<LI>Ausonia.  Petit ante alios pulcherrimus omnis<a name=55> </a>
<LI>Turnus, avis atavisque potens, quem regia coniunx<a name=56> </a>
<LI>adiungi generum miro properabat amore;<a name=57> </a>
<LI>sed variis portenta deum terroribus obstant. <a name=58> </a>
<LI>Laurus erat tecti medio in penetralibus altis,<a name=59> </a>
<LI>sacra comam multosque metu servata per annos,<a name=60> </a>
<LI>quam pater inventam, primas cum conderet arces,<a name=61> </a>
<LI>ipse ferebatur Phoebo sacrasse Latinus<a name=62> </a>
<LI>Laurentisque ab ea nomen posuisse colonis. <a name=63> </a>
<LI>Huius apes summum densae (mirabile dictu),<a name=64> </a>
<LI>stridore ingenti liquidum trans aethera vectae,<a name=65> </a>
<LI>obsedere apicem, ex pedibus per mutua nexis<a name=66> </a>
<LI>examen subitum ramo frondente pependit. <a name=67> </a>
<LI>Continuo vates:  `Externum cernimus,' inquit,<a name=68> </a>
<LI>`adventare virum et partis petere agmen easdem<a name=69> </a>
<LI>partibus ex isdem et summa dominarier arce.'<a name=70> </a>
<LI>Praeterea, castis adolet dum altaria taedis<a name=71> </a>
<LI>et iuxta genitorem adstat Lavinia virgo,<a name=72> </a>
<LI>visa (nefas) longis comprendere crinibus ignem,<a name=73> </a>
<LI>[atque omnem ornatum flamma crepitante cremari]<a name=74> </a>
<LI>regalisque accensa comas, accensa coronam<a name=75> </a>
<LI>insignem gemmis, tum fumida lumine fulvo<a name=76> </a>
<LI>involvi ac totis Volcanum spargere tectis. <a name=77> </a>
<LI>Id vero horrendum ac visu mirabile ferri: <a name=78> </a>
<LI>namque fore inlustrem fama fatisque canebant<a name=79> </a>
<LI>ipsam, sed populo magnum portendere bellum. <a name=80> </a>
<LI>At rex sollicitus monstris oracula Fauni,<a name=81> </a>
<LI>fatidici; genitoris, adit lucosque sub alta<a name=82> </a>
<LI>consulit Albunea, nemorum quae maxima sacro<a name=83> </a>
<LI>fonte sonat saevamque exhalat opaca mephitim. <a name=84> </a>
<LI>Hinc Italae gentes omnisque Oenotria tellus<a name=85> </a>
<LI>in dubiis responsa petunt; huc dona sacerdos<a name=86> </a>
<LI>Cum tulit et caesarum ovium sub nocte silenti<a name=87> </a>
<LI>pellibus incubuit stratis somnosque petivit,<a name=88> </a>
<LI>multa modis simulacra videt volitantia miris<a name=89> </a>
<LI>et varias audit voces fruiturque deorum<a name=90> </a>
<LI>couloquio atque imis Acheronta adfatur Avernis. <a name=91> </a>
<LI>Hic et tum pater ipse petens responsa Latinus<a name=92> </a>
<LI>centum lanigeras mactabat rite bidentis<a name=93> </a>
<LI>atque harum effultus tergo stratisque iacebat<a name=94> </a>
<LI>velleribus:  subita ex alto vox reddita luco est: <a name=95> </a>
<LI>`Ne pete conubiis natam sociare Latinis,<a name=96> </a>
<LI>O mea progenies, thalamis neu crede paratis: <a name=97> </a>
<LI>externi venient generi, qui sanguine nostrum<a name=98> </a>
<LI>nomen in astra ferant quorumque a stirpe nepotes<a name=99> </a>
<LI>omnia sub pedibus, qua Sol utrumque recurrens<a name=100> </a>
<LI>aspicit Oceanum, vertique regique videbunt.'<a name=101> </a>
<LI>Haec responsa patris Fauni monitusque silenti<a name=102> </a>
<LI>nocte datos non ipse suo premit ore Latinus,<a name=103> </a>
<LI>sed circum late volitans iam Fama per urbes<a name=104> </a>
<LI>Ausonias tulerat, cum Laomedontia pubes<a name=105> </a>
<LI>gramineo ripae religavit ab aggere classem. <a name=106> </a>
<LI>    Aeneas primique duces et pulcher Iulus<a name=107> </a>
<LI>corpora sub ramis deponunt arboris altae<a name=108> </a>
<LI>instituuntque dapes et adorea liba per herbam<a name=109> </a>
<LI>subiciunt epulis (sic Iuppiter ipse monebat)<a name=110> </a>
<LI>et Cereale solum pomis agrestibus augent. <a name=111> </a>
<LI>Consumptis hic forte aliis ut vertere morsus<a name=112> </a>
<LI>exiguam in Cererem penuria adegit edendi<a name=113> </a>
<LI>et violare manu malisque audacibus orbem<a name=114> </a>
<LI>fatalis crusti patulis nec parcere quadris: <a name=115> </a>
<LI>`Heus ! etiam mensas consumimus,' inquit Iulus,<a name=116> </a>
<LI>nec plura adludens.  Ea vox audita laborum<a name=117> </a>
<LI>prima tulit finem, primamque loquentis ab ore<a name=118> </a>
<LI>eripuit pater ac stupefactus numine pressit. <a name=119> </a>
<LI>Continuo:  `Salve fatis mihi debita tellus<a name=120> </a>
<LI>vosque,' ait, `O fidi Troiae salvete penates: <a name=121> </a>
<LI>hic domus, haec patria est.  Genitor mihi talia namque<a name=122> </a>
<LI>(nunc repeto) Anchises fatorum arcana reliquit: <a name=123> </a>
<LI>cum te, nate, fames ignota ad litora vectum<a name=124> </a>
<LI>accisis coget dapibus consumere mensas,<a name=125> </a>
<LI>tum sperare domos defessus ibique memento<a name=126> </a>
<LI>prima locare manu molirique aggere tecta. <a name=127> </a>
<LI>Haec erat illa fames; haec nos suprema manebat,<a name=128> </a>
<LI>exiliis positura modum. <a name=129> </a>
<LI>Quare agite et primo laeti cum lumine solis<a name=130> </a>
<LI>quae loca, quive habeant homines, ubi moenia gentis,<a name=131> </a>
<LI>vestigemus et a portu diversa petamus. <a name=132> </a>
<LI>Nunc pateras libate Iovi precibusque vocate<a name=133> </a>
<LI>Anchisen genitorem, et vina reponite mensis.'<a name=134> </a>
<LI>Sic deinde effatus frondenti tempora ramo<a name=135> </a>
<LI>implicat et geniumque loci primamque deorum<a name=136> </a>
<LI>Tellurem nymphasque et adhuc ignota precatur<a name=137> </a>
<LI>flumina, tum Noctem Noctisque orientia signa<a name=138> </a>
<LI>Idaeumque Iovem Phrygiamque ex ordine matrem<a name=139> </a>
<LI>invocat et duplicis caeloque ereboque parentis. <a name=140> </a>
<LI>Hic pater omnipotens ter caelo clarus ab alto<a name=141> </a>
<LI>intonuit radiisque ardentem lucis et auro<a name=142> </a>
<LI>ipse manu quatiens ostendit ab aethere nubem. <a name=143> </a>
<LI>Diditur hic subito Troiana per agmina rumor<a name=144> </a>
<LI>advenisse diem, quo debita moenia condant. <a name=145> </a>
<LI>Certatim instaurant epulas atque omine magno<a name=146> </a>
<LI>crateras laeti statuunt et vina coronant. <a name=147> </a>
<LI>    Postera cum prima lustrabat lampade terras<a name=148> </a>
<LI>orta dies, urbem et finis et litora gentis<a name=149> </a>
<LI>diversi explorant:  haec fontis stagna Numici,<a name=150> </a>
<LI>hunc Thybrim fluvium, hic fortis habitare Latinos. <a name=151> </a>
<LI>Tum satus Anchisa delectos ordine ab omni<a name=152> </a>
<LI>centum oratores augusta ad moenia regis<a name=153> </a>
<LI>ire iubet, ramis velatos Palladis omnis,<a name=154> </a>
<LI>donaque ferre viro pacemque exposcere Teucris. <a name=155> </a>
<LI>Haud mora, festinant iussi rapidisque feruntur<a name=156> </a>
<LI>passibus.  Ipse humili designat moenia fossa<a name=157> </a>
<LI>moliturque locum primasque in litore sedes<a name=158> </a>
<LI>castrorum in morem pinnis atque aggere cingit. <a name=159> </a>
<LI>Iamque iter emensi turris ac tecta Latinorum<a name=160> </a>
<LI>ardua cernebant iuvenes muroque subibant. <a name=161> </a>
<LI>Ante urbem pueri et primaevo flore iuventus<a name=162> </a>
<LI>exercentur equis domitantque in pulvere currus<a name=163> </a>
<LI>aut acris tendunt arcus aut lenta lacertis<a name=164> </a>
<LI>spicula contorquent cursuque ictuque lacessunt: <a name=165> </a>
<LI>cum praevectus equo longaevi regis ad auris<a name=166> </a>
<LI>nuntius ingentis ignota in veste reportat<a name=167> </a>
<LI>advenisse viros.  Ille intra tecta vocari<a name=168> </a>
<LI>imperat et solio medius consedit avito. <a name=169> </a>
<LI>Tectum augustum ingens.  centum sublime columnis,<a name=170> </a>
<LI>urbe fuit summa, Laurentis regia Pici,<a name=171> </a>
<LI>horrendum silvis et religione parentum. <a name=172> </a>
<LI>Hic sceptra accipere et primos attollere fasces<a name=173> </a>
<LI>regibus omen erat, hoc illis curia templum,<a name=174> </a>
<LI>hae sacris sedes epulis, hic ariete caeso<a name=175> </a>
<LI>perpetuis soliti patres considere mensis. <a name=176> </a>
<LI>Quin etiam veterum effigies ex ordine avorum<a name=177> </a>
<LI>antiqua e cedro, Italusque paterque Sabinus<a name=178> </a>
<LI>vitisator, curvam servans sub imagine falcem,<a name=179> </a>
<LI>Saturnusque senex Ianique bifrontis imago<a name=180> </a>
<LI>vestibulo astabant, aliique ab origine reges<a name=181> </a>
<LI>Martiaque ob patriam pugnando volnera passi. <a name=182> </a>
<LI>Multaque praeterea sacris in postibus arma,<a name=183> </a>
<LI>captivi pendent currus curvaeque secures<a name=184> </a>
<LI>et cristae capitum et portarum ingentia claustra<a name=185> </a>
<LI>spiculaque clipeique ereptaque rostra carinis. <a name=186> </a>
<LI>Ipse Quirinali lituo parvaque sedebat<a name=187> </a>
<LI>succinctus trabea laevaque ancile gerebat<a name=188> </a>
<LI>Picus, equum domitor; quem capta cupidine coniunx<a name=189> </a>
<LI>aurea percussum virga versumque venenis<a name=190> </a>
<LI>fecit avem Circe sparsitque coloribus alas. <a name=191> </a>
<LI>Tali intus templo divom patriaque Latinus<a name=192> </a>
<LI>sede sedens Teucros ad sese in tecta vocavit,<a name=193> </a>
<LI>atque haec ingressis placido prior edidit ore: <a name=194> </a>
<LI>    `Dicite, Dardanidae (neque enim nescimus et urbem<a name=195> </a>
<LI>et genus, auditique advertitis aequore cursum),<a name=196> </a>
<LI>quid petitis ?  Quae causa rates aut cuius egentis<a name=197> </a>
<LI>litus ad Ausonium tot per vada caerula vexit? <a name=198> </a>
<LI>Sive errore viae seu tempestatibus acti,<a name=199> </a>
<LI>qualia multa mari nautae patiuntur in alto,<a name=200> </a>
<LI>fluminis intrastis ripas portuque sedetis,<a name=201> </a>
<LI>ne fugite hospitium neve ignorate Latinos<a name=202> </a>
<LI>Saturni gentem, haud vinclo nec legibus aequam,<a name=203> </a>
<LI>sponte sua veterisque dei se more tenentem. <a name=204> </a>
<LI>Atque equidem memini (fama est obscurior annis)<a name=205> </a>
<LI>Auruncos ita ferre senes, his ortus ut agris<a name=206> </a>
<LI>Dardanus Idaeas Phrygiae penetravit ad urbes<a name=207> </a>
<LI>Threiciamque Samum, quae nunc Samothracia fertur. <a name=208> </a>
<LI>Hinc illum, Corythi Tyrrhena ab sede profectum,<a name=209> </a>
<LI>aurea nunc solio stellantis regia caeli<a name=210> </a>
<LI>accipit et numerum divorum altaribus auget.'<a name=211> </a>
<LI>    Dixerat, et dicta Ilioneus sic voce secutus: <a name=212> </a>
<LI>Rex, genus egregium Fauni, nec fluctibus actos,<a name=213> </a>
<LI>atra subegit hiemps vestris succedere terris<a name=214> </a>
<LI>nec sidus regione viae litusve fefellit: <a name=215> </a>
<LI>consilio hanc omnes animisque volentibus urbem,<a name=216> </a>
<LI>adferimur, pulsi regnis, quae maxima quondam<a name=217> </a>
<LI>extremo veniens Sol aspiciebat Olympo. <a name=218> </a>
<LI>Ab Iove principium generis, Iove Dardana pubes<a name=219> </a>
<LI>gaudet avo, rex ipse Iovis de gente suprema,<a name=220> </a>
<LI>Troius Aeneas, tua nos ad limina misit. <a name=221> </a>
<LI>Quanta per Idaeos saevis effusa Mycenis<a name=222> </a>
<LI>tempestas ierit campos, quibus actus uterque<a name=223> </a>
<LI>Europae atque Asiae fatis concurrerit orbis,<a name=224> </a>
<LI>audiit et siquem tellus extrema refuso<a name=225> </a>
<LI>summovet oceano et siquem extenta plagarum<a name=226> </a>
<LI>quattuor in medio dirimit plaga solis iniqui. <a name=227> </a>
<LI>Diluvio ex illo tot vasta per aequora vecti<a name=228> </a>
<LI>dis sedem exiguam patriis litusque rogamus<a name=229> </a>
<LI>innocuum et cunctis undamque auramque patentem. <a name=230> </a>
<LI>Non erimus regno indecores, nec vestra feretur<a name=231> </a>
<LI>fama levis tantique abolescet gratia facti,<a name=232> </a>
<LI>nec Troiam Ausonios gremio excepisse pigebit. <a name=233> </a>
<LI>Fata per Aeneae iuro dextramque potentem<a name=234> </a>
<LI>sive fide seu quis bello est expertus et armis: <a name=235> </a>
<LI>multi nos populi, multae (ne temne, quod ultro<a name=236> </a>
<LI>praeferimus manibus vittas ac verba precantia)<a name=237> </a>
<LI>et petiere sibi et voluere adiungere gentes;<a name=238> </a>
<LI>sed nos fata deum vestras exquirere terras<a name=239> </a>
<LI>imperiis egere suis.  Hinc Dardanus ortus;<a name=240> </a>
<LI>huc repetit iussisque ingentibus urguet Apollo<a name=241> </a>
<LI>Tyrrhenum ad Thybrim et fontis vada sacra Numici. <a name=242> </a>
<LI>Dat tibi praeterea fortunae parva prioris<a name=243> </a>
<LI>munera, reliquias Troia ex ardente receptas. <a name=244> </a>
<LI>Hoc pater Anchises auro libabat ad aras;<a name=245> </a>
<LI>hoc Priami gestamen erat, cum iura vocatis<a name=246> </a>
<LI>more daret populis, sceptrumque sacerque tiaras<a name=247> </a>
<LI>Iliadumque labor vestes.'<a name=248> </a>
<LI>    Talibus Ilionei dictis defixa Latinus<a name=249> </a>
<LI>obtutu tenet ora soloque immobilis haeret<a name=250> </a>
<LI>intentos volvens oculos.  Nec purpura regem<a name=251> </a>
<LI>picta movet nec sceptra movent Priameia tantum,<a name=252> </a>
<LI>quantum in conubio natae thalamoque moratur,<a name=253> </a>
<LI>et veteris Fauni voluit sub pectore sortem,<a name=254> </a>
<LI>hunc illum fatis externa ab sede profectum<a name=255> </a>
<LI>portendi generum paribusque in regna vocari<a name=256> </a>
<LI>auspiciis, huic progeniem virtute futuram<a name=257> </a>
<LI>egregiam et totum quae viribus occupet orbem. <a name=258> </a>
<LI>tandem laetus ait:  `Di nostra incepta secundent<a name=259> </a>
<LI>auguriumque suum; dabitur, Troiane, quod optas,<a name=260> </a>
<LI>mullera nec sperno.  Non vobis rege Latino<a name=261> </a>
<LI>divitis uber agri Troiaeve opulentia deerit. <a name=262> </a>
<LI>Ipse modo Aeneas, nostri si tanta cupido est,<a name=263> </a>
<LI>si iungi hospitio properat sociusque vocari,<a name=264> </a>
<LI>adveniat voltus neve exhorrescat amicos: <a name=265> </a>
<LI>illi pacis erit dextram tetigisse tyranni. <a name=266> </a>
<LI>vos contra regi mea nunc mandata referte. <a name=267> </a>
<LI>Est mihi nata, viro gentis quam iungere nostrae<a name=268> </a>
<LI>non patrio ex adyto sortes, non plurima caelo<a name=269> </a>
<LI>monstra sinunt:  generos externis adfore ab oris,<a name=270> </a>
<LI>hoc Latio restare canunt, qui sanguine nostrum<a name=271> </a>
<LI>nomen in astra ferant.  Hunc illum poscere fata<a name=272> </a>
<LI>et reor et, siquid veri mens augurat, opto.'<a name=273> </a>
<LI>haec effatus equos numero pater eligit omni<a name=274> </a>
<LI>(stabant ter centum nitidi in praesaepibus altis): <a name=275> </a>
<LI>omnibus extemplo Teucris iubet ordine duci<a name=276> </a>
<LI>instratos ostro alipedes pictisque tapetis;<a name=277> </a>
<LI>aurea pectoribus demissa monilia pendent,<a name=278> </a>
<LI>tecti auro fulvum mandunt sub dentibus aurum;<a name=279> </a>
<LI>absenti Aeneae currunt geminosque iugalis<a name=280> </a>
<LI>semine ab aetherio, spirantis naribus ignem,<a name=281> </a>
<LI>illorum de gente, patri quos daedala Circe<a name=282> </a>
<LI>supposita de matre nothos furata creavit. <a name=283> </a>
<LI>Talibus Aeneadae donis dictisque Latini<a name=284> </a>
<LI>sublimes in equis redeunt pacemque reportant. <a name=285> </a>
<LI>    Ecce autem Inachiis sese referebat ab Argis<a name=286> </a>
<LI>saeva Iovis coniunx aurasque invecta tenebat,<a name=287> </a>
<LI>et laetum Aenean classemque ex aethere longe<a name=288> </a>
<LI>Dardaniam Siculo prospexit ab usque Pachyno. <a name=289> </a>
<LI>moliri iam tecta videt, iam fidere terrae,<a name=290> </a>
<LI>deseruisse rates:  stetit acri fixa dolore. <a name=291> </a>
<LI>Tum quassans caput haec effundit pectore dicta: <a name=292> </a>
<LI>`Heu stirpem invisam et fatis contraria nostris<a name=293> </a>
<LI>fata Phrygum ! Num Sigeis occumbere campis,<a name=294> </a>
<LI>num capti potuere capi, num incensa cremavit<a name=295> </a>
<LI>Troia viros ?  Medias acies mediosque per ignis<a name=296> </a>
<LI>invenere viam.  At, credo, mea numina tandem<a name=297> </a>
<LI>fessa iacent odiis aut exsaturata quievi. <a name=298> </a>
<LI>Quin etiam patria excussos infesta per undas<a name=299> </a>
<LI>ausa sequi et profugis toto me opponere ponto !<a name=300> </a>
<LI>Absumptae in Teucros vires caelique marisque. <a name=301> </a>
<LI>Quid Syrtes aut Scylla mihi, quid vasta Charybdis<a name=302> </a>
<LI>profuit?  Optato conduntur Thybridis alveo,<a name=303> </a>
<LI>securi pelagi atque mei.  Mars perdere gentem<a name=304> </a>
<LI>immanem Lapithum valuit, concessit in iras<a name=305> </a>
<LI>ipse deum antiquam genitor Calydona Dianae,<a name=306> </a>
<LI>quod scelus aut Lapithis tantum aut Calydona merentem? <a name=307> </a>
<LI>Ast ego magna Iovis coniunx, nil linquere inausum<a name=308> </a>
<LI>quae potui infelix, quae memet in omnia verti,<a name=309> </a>
<LI>vincor ab Aenea.  Quod si mea numina non sunt<a name=310> </a>
<LI>magna satis, dubitem haud equidem implorare quod usquam est: <a name=311> </a>
<LI>flectere si nequeo superos, Acheronta movebo. <a name=312> </a>
<LI>Non dabitur regnis, esto, prohibere Latinis,<a name=313> </a>
<LI>atque immota manet fatis Lavinia coniunx: <a name=314> </a>
<LI>at trahere atque moras tantis licet addere rebus,<a name=315> </a>
<LI>at licet amborum populos exscindere regum. <a name=316> </a>
<LI>Hac gener atque socer coeant mercede suorum: <a name=317> </a>
<LI>sanguine Troiano et Rutulo dotabere, virgo,<a name=318> </a>
<LI>et Bellona manet te pronuba.  Nec face tantum<a name=319> </a>
<LI>Cisseis praegnans ignis enixa iugalis<a name=320> </a>
<LI>quin idem Veneri partus suus et Paris alter<a name=321> </a>
<LI>funestaeque iterum recidiva in Pergama taedae.'<a name=322> </a>
<LI>Haec ubi dicta dedit, terras Horrenda petivit: <a name=323> </a>
<LI>luctificam Allecto dirarum ab sede dearum<a name=324> </a>
<LI>infernisque ciet tenebris, cui tristia bella<a name=325> </a>
<LI>iraeque insidiaeque et crimina noxia cordi. <a name=326> </a>
<LI>Odit et ipse pater Pluton, odere sorores<a name=327> </a>
<LI>Tartareae monstrum:  tot sese vertit in ora,<a name=328> </a>
<LI>tam saevae facies, tot pullulat atra colubris. <a name=329> </a>
<LI>Quam Iuno his acuit verbis ac talia fatur: <a name=330> </a>
<LI>`Hunc mihi da proprium, virgo sata Nocte, laborem,<a name=331> </a>
<LI>hanc operam, ne noster honos infractave cedat<a name=332> </a>
<LI>fama loco, neu conubiis ambire Latinum<a name=333> </a>
<LI>Aeneadae possint Italosve obsidere finis. <a name=334> </a>
<LI>Tu potes unanimos armare in proelia fratres<a name=335> </a>
<LI>atque odiis versare domos, tu verbera tectis<a name=336> </a>
<LI>funereasque inferre faces, tibi nomina mille,<a name=337> </a>
<LI>mille nocendi artes.  Fecundum concute pectus,<a name=338> </a>
<LI>disice compositam pacem, sere crimina belli: <a name=339> </a>
<LI>arma velit poscatque simul rapiatque inventus.'<a name=340> </a>
<LI>    Exin Gorgoneis Allecto infecta venenis<a name=341> </a>
<LI>principio Latium et Laurentis tecta tyranni<a name=342> </a>
<LI>celsa petit tacitumque obsedit limen Amatae,<a name=343> </a>
<LI>quam super adventu Teucrum Turnique hymenaeis<a name=344> </a>
<LI>femineae ardentem curaeque iraeque coquebant. <a name=345> </a>
<LI>Huic dea caeruleis unum de crinibus anguem<a name=346> </a>
<LI>conicit inque sinum praecordia ad intuma subdit,<a name=347> </a>
<LI>quo furibunda domum monstro permisceat omnem. <a name=348> </a>
<LI>Ille inter vestes et levia pectora lapsus<a name=349> </a>
<LI>volvitur attactu nullo fallitque furentem,<a name=350> </a>
<LI>vipeream inspirans animam:  fit tortile collo<a name=351> </a>
<LI>aurum ingens coluber, fit longae taenia vittae<a name=352> </a>
<LI>innectitque comas, et membris lubricus errat. <a name=353> </a>
<LI>Ac dum prima lues udo sublapsa veneno<a name=354> </a>
<LI>pertemptat sensus atque ossibus implicat ignem<a name=355> </a>
<LI>necdum animus toto percepit pectore flammam,<a name=356> </a>
<LI>mollius et solito matrum de more locuta est,<a name=357> </a>
<LI>multa super nata lacrimans Phrygiisque hymenaeis: <a name=358> </a>
<LI>`Exsulibusne datur ducenda Lavinia Teucris,<a name=359> </a>
<LI>O genitor, nec te miseret gnataeque tuique ? <a name=360> </a>
<LI>Nec matris miseret, quam primo aquilone relinquet<a name=361> </a>
<LI>perfidus alta petens abducta virgine praedo? <a name=362> </a>
<LI>An non sic Phrygius penetrat Lacedaemona pastor<a name=363> </a>
<LI>Ledaeamque Helenam Troianas vexit ad urbes ? <a name=364> </a>
<LI>Quid tua sancta fides, quid cura antiqua tuorum<a name=365> </a>
<LI>et consanguineo totiens data dextera Turno? <a name=366> </a>
<LI>Si gener externa petitur de gente Latinis<a name=367> </a>
<LI>idque sedet Faunique premunt te iussa parentis,<a name=368> </a>
<LI>omnem equidem sceptris terram quae libera nostris<a name=369> </a>
<LI>dissidet, externam reor et sic dicere divos. <a name=370> </a>
<LI>Et Turno, si prima domus repetatur origo,<a name=371> </a>
<LI>Inachus Acrisiusque patres mediaeque Mycenae.'<a name=372> </a>
<LI>    His ubi nequiquam dictis experta Latinum<a name=373> </a>
<LI>contra stare videt penitusque in viscera lapsum<a name=374> </a>
<LI>serpentis furiale malum totamque pererrat,<a name=375> </a>
<LI>tum vero infelix, ingentibus excita monstris,<a name=376> </a>
<LI>immensam sine more furit lymphata per urbem. <a name=377> </a>
<LI>Ceu quondam torto volitans sub verbere turbo,<a name=378> </a>
<LI>quem pueri magno in gyro vacua atria circum<a name=379> </a>
<LI>intenti ludo exercent; ille actus habena<a name=380> </a>
<LI>curvatis fertur spatiis; stupet inscia supra<a name=381> </a>
<LI>inpubesque manus, mirata volubile buxum;<a name=382> </a>
<LI>dant animos plagae:  non cursu segnior illo<a name=383> </a>
<LI>per medias urbes agitur populosque feroces. <a name=384> </a>
<LI>Quin etiam in silvas, simulato numine Bacchi,<a name=385> </a>
<LI>maius adorta nefas maioremque orsa furorem<a name=386> </a>
<LI>evolat et natam frondosis montibus abdit,<a name=387> </a>
<LI>quo thalamum eripiat Teucris taedasque moretur,<a name=388> </a>
<LI>Euhoe Bacche, fremens, solum te virgine dignum<a name=389> </a>
<LI>vociferans, etenim mollis tibi sumere thyrsos,<a name=390> </a>
<LI>te lustrare choro, sacrum tibi pascere crinem. <a name=391> </a>
<LI>Fama volat, furiisque accensas pectore matres<a name=392> </a>
<LI>idem omnis simul ardor agit nova quaerere tecta: <a name=393> </a>
<LI>deseruere domos, ventis dant colla comasque,<a name=394> </a>
<LI>ast aliae tremulis ululatibus aethera complent,<a name=395> </a>
<LI>pampineasque gerunt incinctae pellibus hastas;<a name=396> </a>
<LI>ipsa inter medias flagrantem fervida pinum<a name=397> </a>
<LI>sustinet ac natae Turnique canit hymenaeos,<a name=398> </a>
<LI>sanguineam torquens aciem, torvumque repente<a name=399> </a>
<LI>clamat:  `Io matres, audite, ubi quaeque, Latinae: <a name=400> </a>
<LI>Siqua piis animis manet infelicis Amatae<a name=401> </a>
<LI>gratia, si iuris materni cura remordet,<a name=402> </a>
<LI>solvite crinalis vittas, capite orgia mecum.'<a name=403> </a>
<LI>Talem inter silvas, inter deserta ferarum,<a name=404> </a>
<LI>reginam Allecto stimulis agit undique Bacchi. <a name=405> </a>
<LI>    Postquam visa satis primos acuisse furores<a name=406> </a>
<LI>consiliumque omnemque domum vertisse Latini,<a name=407> </a>
<LI>protinus hinc fuscis tristis dea tollitur alis<a name=408> </a>
<LI>audacis Rutuli ad muros, quam dicitur urbem<a name=409> </a>
<LI>Acrisioneis Danae fundasse colonis,<a name=410> </a>
<LI>praecipiti delata noto.  Locus Ardea quondam<a name=411> </a>
<LI>dictus avis, et nunc magnum manet Ardea nomen,<a name=412> </a>
<LI>sed fortuna fuit; tectis hic Turnus in altis<a name=413> </a>
<LI>iam mediam nigra carpebat nocte quietem. <a name=414> </a>
<LI>Allecto torvam faciem et furialia membra<a name=415> </a>
<LI>exuit, in vultus sese transformat anilis;<a name=416> </a>
<LI>et frontem obscenam rugis arat, induit albos<a name=417> </a>
<LI>cum vitta crinis, tum ramum innectit olivae;<a name=418> </a>
<LI>fit Calybe Iunonis anus templique sacerdos<a name=419> </a>
<LI>et iuveni ante oculos his se cum vocibus offert: <a name=420> </a>
<LI>`Turne, tot incassum fusos patiere labores<a name=421> </a>
<LI>et tua Dardaniis transcribi sceptra colonis? <a name=422> </a>
<LI>Rex tibi coniugium et quaesitas sanguine dotes<a name=423> </a>
<LI>abnegat, externusque in regnum quaeritur heres. <a name=424> </a>
<LI>I nunc, ingratis offer te, inrise, periclis;<a name=425> </a>
<LI>Tyrrhenas, i, sterne acies; tege pace Latinos. <a name=426> </a>
<LI>Haec adeo tibi me, placida cum nocte iaceres,<a name=427> </a>
<LI>ipsa palam fari omnipotens Saturnia iussit. <a name=428> </a>
<LI>Quare age et armari pubem portisque moveri<a name=429> </a>
<LI>laetus in arma para, et Phrygios qui flumine pulchro<a name=430> </a>
<LI>consedere duces pictasque exure carinas. <a name=431> </a>
<LI>Caelestum vis magna iubet.  Rex ipse Latinus,<a name=432> </a>
<LI>ni dare coniugium et dicto parere fatetur,<a name=433> </a>
<LI>sentiat et tandem Turnum experiatur in armis.'<a name=434> </a>
<LI>    Hic iuvenis vatem inridens sic orsa vicissim<a name=435> </a>
<LI>ore refert:  `Classis invectas Thybridis undam<a name=436> </a>
<LI>non, ut rere, meas effugit nuntius auris. <a name=437> </a>
<LI>Ne tantos mihi finge metus; nec regia Iuno<a name=438> </a>
<LI>inmemor est nostri. <a name=439> </a>
<LI>Sed te victa situ verique effeta senectus,<a name=440> </a>
<LI>o mater, curis nequiquam exercet et arma<a name=441> </a>
<LI>regum inter falsa vatem formidine ludit. <a name=442> </a>
<LI>Cura tibi divom effigies et templa tueri: <a name=443> </a>
<LI>bella viri pacemque gerent, quis bella gerenda.'<a name=444> </a>
<LI>    Talibus Allecto dictis exarsit in iras,<a name=445> </a>
<LI>at iuveni oranti subitus tremor occupat artus,<a name=446> </a>
<LI>deriguere oculi:  tot Erinys sibilat hydris<a name=447> </a>
<LI>tantaque se facies aperit; tum flammea torquens<a name=448> </a>
<LI>lumina cunctantem et quaerentem dicere plura<a name=449> </a>
<LI>reppulit et geminos erexit crinibus anguis<a name=450> </a>
<LI>verberaque insonuit rabidoque haec addidit ore: <a name=451> </a>
<LI>`En ego victa situ, quam veri effeta senectus<a name=452> </a>
<LI>arma inter regum falsa formidine ludit. <a name=453> </a>
<LI>Respice ad haec:  adsum dirarum ab sede sororum,<a name=454> </a>
<LI>bella manu letumque gero.'<a name=455> </a>
<LI>Sic effata facem iuveni coniecit et atro<a name=456> </a>
<LI>lumine fumantis fixit sub pectore taedas. <a name=457> </a>
<LI>Olli somnum ingens rumpit pavor, ossaque et artus<a name=458> </a>
<LI>perfundit toto proruptus corpore sudor;<a name=459> </a>
<LI>arma amens fremit, arma toro tectisque requirit;<a name=460> </a>
<LI>saevit amor ferri et scelerata insania belli,<a name=461> </a>
<LI>ira super:  magno veluti cum flamma sonore<a name=462> </a>
<LI>virgea suggeritur costis undantis aeni<a name=463> </a>
<LI>exsultantque aestu latices, furit intus aquai<a name=464> </a>
<LI>fumidus atque alte spumis exuberat amnis,<a name=465> </a>
<LI>nec iam se capit unda, volat vapor ater ad auras. <a name=466> </a>
<LI>Ergo iter ad regem polluta pace Latinum<a name=467> </a>
<LI>indicit primis iuvenum et iubet arma parari,<a name=468> </a>
<LI>tutari Italiam, detrudere finibus hostem: <a name=469> </a>
<LI>se satis ambobus Teucrisque venire Latinisque. <a name=470> </a>
<LI>Haec ubi dicta dedit divosque in vota vocavit,<a name=471> </a>
<LI>certatim sese Rutuli exhortantur in arma: <a name=472> </a>
<LI>hunc decus egregium formae movet atque iuventae,<a name=473> </a>
<LI>hunc atavi reges, hunc claris dextera factis. <a name=474> </a>
<LI>    Dum Turnus Rutulos animis audacibus implet,<a name=475> </a>
<LI>Allecto in Teucros Stygiis se concitat alis,<a name=476> </a>
<LI>arte nova speculata locum, quo litore pulcher<a name=477> </a>
<LI>insidiis cursuque feras agitabat Iulus. <a name=478> </a>
<LI>Hic subitam canibus rabiem Cocytia virgo<a name=479> </a>
<LI>obicit et noto naris contingit odore,<a name=480> </a>
<LI>ut cervum ardentes agerent; quae prima laborum<a name=481> </a>
<LI>causa fuit belloque animos accendit agrestis. <a name=482> </a>
<LI>Cervus erat forma praestanti et cornibus ingens,<a name=483> </a>
<LI>Tyrrhidae pueri quem matris ab ubere raptum<a name=484> </a>
<LI>nutribant Tyrrhusque pater, cui regia parent<a name=485> </a>
<LI>armenta et late custodia credita campi. <a name=486> </a>
<LI>Adsuetum imperiis soror omni Silvia cura<a name=487> </a>
<LI>mollibus intexens ornabat cornua sertis<a name=488> </a>
<LI>pectebatque ferum puroque in fonte lavabat. <a name=489> </a>
<LI>Ille, manum patiens mensaeque adsuetus erili,<a name=490> </a>
<LI>errabat silvis rursusque ad limina nota<a name=491> </a>
<LI>ipse domum sera quamvis se nocte ferebat. <a name=492> </a>
<LI>Hunc procul errantem rabidae venantis Iuli<a name=493> </a>
<LI>commovere canes, fluvio cum forte secundo<a name=494> </a>
<LI>deflueret ripaque aestus viridante levaret. <a name=495> </a>
<LI>Ipse etiam, eximiae laudis succensus amore,<a name=496> </a>
<LI>Ascanius curvo direxit spicula cornu;<a name=497> </a>
<LI>nec dextrae erranti deus afuit, actaque multo<a name=498> </a>
<LI>perque uterum sonitu perque ilia venit harundo. <a name=499> </a>
<LI>Saucius at quadrupes nota intra tecta refugit<a name=500> </a>
<LI>successitque gemens stabulis questuque cruentus<a name=501> </a>
<LI>atque imploranti similis tectum omne replebat. <a name=502> </a>
<LI>Silvia prima soror, palmis percussa lacertos,<a name=503> </a>
<LI>auxilium vocat et duros conclamat agrestis. <a name=504> </a>
<LI>Olli, pestis enim tacitis latet aspera silvis,<a name=505> </a>
<LI>inprovisi adsunt, hic torre armatus obusto,<a name=506> </a>
<LI>stipitis hic gravidi nodis:  quod cuique repertum<a name=507> </a>
<LI>rimanti, telum ira facit.  Vocat agmina Tyrrhus,<a name=508> </a>
<LI>quadrifidam quercum cuneis ut forte coactis<a name=509> </a>
<LI>scindebat, rapta spirans immane securi. <a name=510> </a>
<LI>At saeva e speculis tempus dea nacta nocendi<a name=511> </a>
<LI>ardua tecta petit stabuli et de culmine summo<a name=512> </a>
<LI>pastorale canit signum cornuque recurvo<a name=513> </a>
<LI>Tartaream intendit vocem, qua protinus omne<a name=514> </a>
<LI>contremuit nemus et silvae insonuere profundae;<a name=515> </a>
<LI>audiit et Triviae longe lacus, audiit amnis<a name=516> </a>
<LI>sulfurea Nar albus aqua fontesque Velini,<a name=517> </a>
<LI>et trepidae matres pressere ad pectora natos. <a name=518> </a>
<LI>Tum vero ad vocem celeres, qua bucina signum<a name=519> </a>
<LI>dira dedit, raptis concurrunt undique telis<a name=520> </a>
<LI>indomiti agricolae; nec non et Troia pubes<a name=521> </a>
<LI>Ascanio auxilium castris effundit apertis. <a name=522> </a>
<LI>Direxere acies.  Non iam certamine agresti,<a name=523> </a>
<LI>stipitibus duris agitur sudibusve praeustis,<a name=524> </a>
<LI>sed ferro ancipiti decernunt atraque late<a name=525> </a>
<LI>horrescit strictis seges ensibus aeraque fulgent<a name=526> </a>
<LI>sole lacessita et lucem sub nubila iactant: <a name=527> </a>
<LI>fluctus uti primo coepit cum albescere vento,<a name=528> </a>
<LI>paulatim sese tollit mare et altius undas<a name=529> </a>
<LI>erigit, inde imo consurgit ad aethera fundo. <a name=530> </a>
<LI>Hic iuvenis primam ante aciem stridente sagitta,<a name=531> </a>
<LI>natorum Tyrrhi fuerat qui maximus, Almo,<a name=532> </a>
<LI>sternitur; haesit enim sub gutture volnus et udae<a name=533> </a>
<LI>vocis iter tenuemque inclusit sanguine vitam. <a name=534> </a>
<LI>Corpora multa virum circa seniorque Galaesus,<a name=535> </a>
<LI>dum paci medium se offert, iustissimus unus<a name=536> </a>
<LI>qui fuit Ausoniisque olim ditissimus arvis: <a name=537> </a>
<LI>quinque greges illi balantum, quina redibant<a name=538> </a>
<LI>armenta, et terram centum vertebat aratris. <a name=539> </a>
<LI>    Atque ea per campos aequo dum Marte geruntur,<a name=540> </a>
<LI>promissi dea facta potens, ubi sanguine bellum<a name=541> </a>
<LI>imbuit et primae commisit funera pugnae,<a name=542> </a>
<LI>deserit Hesperiam et caeli convexa per auras<a name=543> </a>
<LI>Iunonem victrix adfatur voce superba: <a name=544> </a>
<LI>`En, perfecta tibi bello discordia tristi: <a name=545> </a>
<LI>dic in amicitiam coeant et foedera iungant. <a name=546> </a>
<LI>Quando quidem Ausonio respersi sanguine Teucros,<a name=547> </a>
<LI>hoc etiam his addam, tua si mihi certa voluntas: <a name=548> </a>
<LI>finitimas in bella feram rumoribus urbes<a name=549> </a>
<LI>accendamque animos insani Martis amore,<a name=550> </a>
<LI>undique ut auxilio veniunt; spargam arma per agros.'<a name=551> </a>
<LI>Tum contra Iuno; `Terrorum et fraudis abunde est;<a name=552> </a>
<LI>stant belli causae, pugnatur comminus armis,<a name=553> </a>
<LI>quae fors prima dedit sanguis novus imbuit arma. <a name=554> </a>
<LI>Talia coniugia et talis celebrent hymenaeos<a name=555> </a>
<LI>egregium Veneris genus et rex ipse Latinus. <a name=556> </a>
<LI>Te super aetherias errare licentius auras<a name=557> </a>
<LI>haud pater ille velit, summi regnator Olympi: <a name=558> </a>
<LI>cede locis; ego, siqua super fortuna laborum est,<a name=559> </a>
<LI>ipsa regam.' Talis dederat Saturnia voces. <a name=560> </a>
<LI>Illa autem attollit stridentis anguibus alas<a name=561> </a>
<LI>Cocytique petit sedem, supera ardua linquens. <a name=562> </a>
<LI>Est locus Italiae medio sub montibus altis,<a name=563> </a>
<LI>nobilis et fama multis memoratus in oris,<a name=564> </a>
<LI>Amsancti valles:  densis hunc frondibus atrum<a name=565> </a>
<LI>urguet utrimque latus nemoris, medioque fragosus<a name=566> </a>
<LI>dat sonitum saxis et torto vertice torrens. <a name=567> </a>
<LI>Hic specus horrendum et saevi spiracula Ditis<a name=568> </a>
<LI>monstrantur, ruptoque ingens Acheronte vorago<a name=569> </a>
<LI>pestiferas aperit fauces, quis condita Erinys,<a name=570> </a>
<LI>invisum numen, terras caelumque levabat. <a name=571> </a>
<LI>    Nec minus interea extremam Saturnia bello<a name=572> </a>
<LI>imponit regina manum.  Ruit omnis in urbem<a name=573> </a>
<LI>pastorum ex acie numerus caesosque reportant<a name=574> </a>
<LI>Almonem puerum foedatique ora Galaesi<a name=575> </a>
<LI>implorantque deos obtestanturque Latinum. <a name=576> </a>
<LI>Turnus adest medioque in crimine caedis et igni<a name=577> </a>
<LI>terrorem ingeminat:  Teucros in regna vocari,<a name=578> </a>
<LI>stirpem admisceri Phrygiam, se limine pelli. <a name=579> </a>
<LI>Tum quorum attonitae Baccho nemora avia matres<a name=580> </a>
<LI>insultant thiasis (neque enim leve nomen Amatae),<a name=581> </a>
<LI>undique collecti coeunt Martemque fatigant. <a name=582> </a>
<LI>Ilicet infandum cuncti contra omina bellum,<a name=583> </a>
<LI>contra fata deum perverso numine poscunt,<a name=584> </a>
<LI>certatim regis circumstant tecta Latini. <a name=585> </a>
<LI>Ille velut pelagi rupes immota resistit,<a name=586> </a>
<LI>ut pelagi rupes magno veniente fragore,<a name=587> </a>
<LI>quae sese multis circum latrantibus undis<a name=588> </a>
<LI>mole tenet; scopuli nequiquam et spumea circum<a name=589> </a>
<LI>saxa fremunt laterique inlisa refunditur alga. <a name=590> </a>
<LI>Verum ubi nulla datur caecum exsuperare potestas<a name=591> </a>
<LI>consilium et saevae nutu Iunonis eunt res,<a name=592> </a>
<LI>multa deos aurasque pater testatus inanis: <a name=593> </a>
<LI>`Frangimur heu fatis,' inquit, `ferimurque procella !<a name=594> </a>
<LI>Ipsi has sacrilego pendetis sanguine poenas,<a name=595> </a>
<LI>O miseri.  Te, Turne, nefas, te triste manebit<a name=596> </a>
<LI>supplicium, votisque deos venerabere seris. <a name=597> </a>
<LI>Nam mihi parta quies, omnisque in limine portus;<a name=598> </a>
<LI>funere felici spolior.' Nec plura locutus<a name=599> </a>
<LI>saepsit se tectis rerumque reliquit habenas. <a name=600> </a>
<LI>Mos erat Hesperio in Latio, quem protinus urbes<a name=601> </a>
<LI>Albanae coluere sacrum nunc maxima rerum<a name=602> </a>
<LI>Roma colit, cum prima movent in proelia Martem,<a name=603> </a>
<LI>sive Getis inferre manu lacrimabile bellum<a name=604> </a>
<LI>Hyrcanisve Arabisve parant seu tendere ad Indos<a name=605> </a>
<LI>Auroramque sequi Parthosque reposcere signa. <a name=606> </a>
<LI>Sunt geminae belli portae (sic nomine dicunt)<a name=607> </a>
<LI>religione sacrae et saevi formidine Martis;<a name=608> </a>
<LI>centum aerei claudunt vectes aeternaque ferri<a name=609> </a>
<LI>robora, nec custos absistit limine Ianus: <a name=610> </a>
<LI>has, ubi certa sedet patribus sententia pugnae,<a name=611> </a>
<LI>ipse Quirinali trabea cinctuque Gabino<a name=612> </a>
<LI>insignis reserat stridentia limina consul,<a name=613> </a>
<LI>ipse vocat pugnas; sequitur tum cetera pubes,<a name=614> </a>
<LI>aereaque adsensu conspirant cornua rauco. <a name=615> </a>
<LI>Hoc et tum Aeneadis indicere bella Latinus<a name=616> </a>
<LI>more iubebatur tristisque recludere portas. <a name=617> </a>
<LI>Abstinuit tactu pater aversusque refugit<a name=618> </a>
<LI>foeda ministeria et caecis se condidit umbris. <a name=619> </a>
<LI>Tum regina deum caelo delapsa morantis<a name=620> </a>
<LI>impulit ipsa manu portas, et cardine verso<a name=621> </a>
<LI>belli ferratos rumpit Saturnia postes. <a name=622> </a>
<LI>Ardet inexcita Ausonia atque immobilis ante;<a name=623> </a>
<LI>Pars pedes ire parat campis, pars arduus altis<a name=624> </a>
<LI>pulverulentus equis furit; omnes arma requirunt. <a name=625> </a>
<LI>Pars levis clipeos et spicula lucida tergent<a name=626> </a>
<LI>arvina pingui subiguntque in cote secures;<a name=627> </a>
<LI>signaque ferre iuvat sonitusque audire tubarum. <a name=628> </a>
<LI>Quinque adeo magnae positis incudibus urbes<a name=629> </a>
<LI>tela novant, Atina potens Tiburque superbum,<a name=630> </a>
<LI>Ardea Crustumerique et turrigerae Antemnae. <a name=631> </a>
<LI>Tegmina tuta cavant capitum flectuntque salignas<a name=632> </a>
<LI>umbonum cratis; alii thoracas aenos<a name=633> </a>
<LI>aut levis ocreas lento ducunt argento;<a name=634> </a>
<LI>vomeris huc et falcis honos, huc omnis aratri<a name=635> </a>
<LI>cessit amor; recoquunt patrios fornacibus enses. <a name=636> </a>
<LI>Classica iamque sonant; it bello tessera signum. <a name=637> </a>
<LI>Hic galeam tectis trepidus rapit, ille frementis<a name=638> </a>
<LI>ad iuga cogit equos clipeumque auroque trilicem<a name=639> </a>
<LI>loricam induitur fidoque accingitur ense. <a name=640> </a>
<LI>    Pandite nunc Helicona, deae, cantusque movete,<a name=641> </a>
<LI>qui bello exciti reges, quae quemque secutae<a name=642> </a>
<LI>complerint campos acies, quibus Itala iam tum<a name=643> </a>
<LI>floruerit terra alma viris, quibus arserit armis. <a name=644> </a>
<LI>Et meministis enim, divae, et memorare potestis: <a name=645> </a>
<LI>ad nos vix tenuis famae perlabitur aura. <a name=646> </a>
<LI>    Primus init bellum Tyrrhenis asper ab oris<a name=647> </a>
<LI>contemptor divom Mezentius agminaque armat. <a name=648> </a>
<LI>Filius huic iuxta Lausus, quo pulchrior alter<a name=649> </a>
<LI>non fuit excepto Laurentis corpore Turni,<a name=650> </a>
<LI>Lausus, equum domitor debellatorque ferarum,<a name=651> </a>
<LI>ducit Agyllina nequiquam ex urbe secutos<a name=652> </a>
<LI>mille viros, dignus, patriis qui laetior esset<a name=653> </a>
<LI>imperiis et cui pater haud Mezentius esset. <a name=654> </a>
<LI>    Post hos insignem palma per gramina currum<a name=655> </a>
<LI>victoresque ostentat equos satus Hercule pulchro<a name=656> </a>
<LI>pulcher Aventinus, clipeoque insigne paternum<a name=657> </a>
<LI>centum angues cinctamque gerit serpentibus hydram;<a name=658> </a>
<LI>collis Aventini silva quem Rhea sacerdos<a name=659> </a>
<LI>furtivum partu sub luminis edidit oras,<a name=660> </a>
<LI>mixta deo mulier, postquam Laurentia victor<a name=661> </a>
<LI>Geryone extincto Tirynthius attigit arva<a name=662> </a>
<LI>Tyrrhenoque boves in flumine lavit Hiberas. <a name=663> </a>
<LI>Pila manu saevosque gerunt in bella dolones<a name=664> </a>
<LI>et tereti pugnant mucrone veruque Sabello. <a name=665> </a>
<LI>Ipse pedes, tegumen torquens immane leonis,<a name=666> </a>
<LI>terribili impexum saetacum dentibus albis<a name=667> </a>
<LI>indutus capiti, sic regia tecta subibat,<a name=668> </a>
<LI>horridus, Herculeoque umeros innexus amictu. <a name=669> </a>
<LI>    Tum gemini fratres Tiburtia moenia linquunt,<a name=670> </a>
<LI>fratris Tiburti dictam cognomine gentem,<a name=671> </a>
<LI>Catillusque acerque Coras, Argiva iuventus,<a name=672> </a>
<LI>et primam ante aciem densa inter tela feruntur: <a name=673> </a>
<LI>ceu duo nubigenae cum vertice montis ab alto<a name=674> </a>
<LI>descendunt centauri, Homolen Othrymque nivalem<a name=675> </a>
<LI>linquentes cursu rapido; dat euntibus ingens<a name=676> </a>
<LI>silva locum et magno cedunt virgulta fragore. <a name=677> </a>
<LI>    Nec Praenestinae fundator defuit urbis,<a name=678> </a>
<LI>Volcano genitum pecora inter agrestia regem<a name=679> </a>
<LI>inventumque focis omnis quem credidit aetas<a name=680> </a>
<LI>Caeculus.  Hunc late legio comitatur agrestis: <a name=681> </a>
<LI>quique altum Praeneste viri quique arva Gabinae<a name=682> </a>
<LI>Iunonis gelidumque Anienem et roscida rivis<a name=683> </a>
<LI>Hernica saxa colunt, quos dives Anagnia pascit,<a name=684> </a>
<LI>quos, Amasene pater.  Non illis omnibus arma,<a name=685> </a>
<LI>nec clipei currusve sonant:  pars maxima glandes<a name=686> </a>
<LI>liventis plumbi spargit, pars spicula gestat<a name=687> </a>
<LI>bina manu, fulvosque lupi de pelle galeros<a name=688> </a>
<LI>tegmen habent capiti, vestigia nuda sinistri<a name=689> </a>
<LI>instituere pedis, crudus tegit altera pero. <a name=690> </a>
<LI>    At Messapus, equum domitor, Neptunia proles,<a name=691> </a>
<LI>quem neque fas igni cuiquam nec sternere ferro,<a name=692> </a>
<LI>iam pridem resides populos desuetaque bello<a name=693> </a>
<LI>agmina in arma vocat subito ferrumque retractat. <a name=694> </a>
<LI>Hi Fescenninas acies Aequosque Faliscos. <a name=695> </a>
<LI>Hi Soractis habent arces Flaviniaque arva<a name=696> </a>
<LI>et Cimini cum monte lacum lucosque Capenos. <a name=697> </a>
<LI>Ibant aequati numero regemque canebant,<a name=698> </a>
<LI>ceu quondam nivei liquida inter nubila cycni,<a name=699> </a>
<LI>cum sese e pastu referunt et longa canoros<a name=700> </a>
<LI>dant per colla modos, sonat amnis et Asia longe<a name=701> </a>
<LI>pulsa palus. <a name=702> </a>
<LI>Nec quisquam aeratas acies ex agmine tanto<a name=703> </a>
<LI>misceri putet, aeriam sed gorgite ab alto<a name=704> </a>
<LI>urgueri volucrum raucarum ad litora nubem. <a name=705> </a>
<LI>    Ecce Sabinorum prisco de sanguine magnum<a name=706> </a>
<LI>agmen agens Clausus magnique ipse agminis instar,<a name=707> </a>
<LI>Claudia nunc a quo diffunditur et tribus et gens<a name=708> </a>
<LI>per Latium, postquam in partem data Roma Sabinis. <a name=709> </a>
<LI>Una ingens Amiterna cohors priscique Quirites,<a name=710> </a>
<LI>Ereti manus omnis oliviferaeque Mutuscae;<a name=711> </a>
<LI>qui Nomentum urbem, qui Rosea rura Velini,<a name=712> </a>
<LI>qui Tetricae horrentis rupes montemque Severum<a name=713> </a>
<LI>Casperiamque colunt Forulosque et flumen Himellae,<a name=714> </a>
<LI>qui Tiberim Fabarimque bibunt, quos frigida misit<a name=715> </a>
<LI>Nursia, et Hortinae classes populique Latini,<a name=716> </a>
<LI>quosque secans infaustum interluit Allia nomen: <a name=717> </a>
<LI>quam multi Libyco volvuntur marmore fluctus<a name=718> </a>
<LI>saevus ubi Orion hibernis conditur undis;<a name=719> </a>
<LI>vel cum sole novo densae torrentur aristae<a name=720> </a>
<LI>aut Hermi campo aut Lyciae flaventibus arvis. <a name=721> </a>
<LI>Scuta sonant pulsuque pedum conterrita tellus. <a name=722> </a>
<LI>    Hinc Agamemnonius, Troiani nominis hostis,<a name=723> </a>
<LI>curru iungit Halaesus equos Turnoque ferocis<a name=724> </a>
<LI>mille rapit populos, vertunt felicia Baccho<a name=725> </a>
<LI>Massica qui rastris et quos de collibus altis<a name=726> </a>
<LI>Aurunci misere patres, Sidicinaque iuxta<a name=727> </a>
<LI>aequora quique Cales linquunt, amnisque vadosi<a name=728> </a>
<LI>accola Volturni, pariterque Saticulus asper<a name=729> </a>
<LI>Oscorumque manus.  Teretes sunt aclydes illis<a name=730> </a>
<LI>tela, sed haec lento mos est aptare flagello;<a name=731> </a>
<LI>laevas caetra tegit, falcati comminus enses. <a name=732> </a>
<LI>    Nec tu carminibus nostris indictus abibis,<a name=733> </a>
<LI>Oebale, quem generasse Telon Sebethide nympha<a name=734> </a>
<LI>fertur, Teleboum Capreas cum regna teneret,<a name=735> </a>
<LI>iam senior; patriis sed non et filius arvis<a name=736> </a>
<LI>contentus late iam tum dicione premebat<a name=737> </a>
<LI>Sarrastis populos et quae rigat aequora Sarnus<a name=738> </a>
<LI>quique Rufras Batulumque tenent atque arva Celemnae<a name=739> </a>
<LI>et quos maliferae despectant moenia Abellae,<a name=740> </a>
<LI>Teutonico ritu soliti torquere cateias,<a name=741> </a>
<LI>tegmina quis capitum raptus de subere cortex,<a name=742> </a>
<LI>aerataeque micant peltae, micat aereus ensis. <a name=743> </a>
<LI>    Et te montosae misere in proelia Nersae,<a name=744> </a>
<LI>Ufens, insignem fama et felicibus armis;<a name=745> </a>
<LI>horrida praecipue cui gens adsuetaque multo<a name=746> </a>
<LI>venatu nemorum, duris Aequicula glaebis. <a name=747> </a>
<LI>Armati terram exercent, semperque recentis<a name=748> </a>
<LI>convectare iuvat praedas et vivere rapto. <a name=749> </a>
<LI>    Quin et Marruvia venit de gente sacerdos,<a name=750> </a>
<LI>fronde super galeam et felici comptus oliva. <a name=751> </a>
<LI>Archippi regis missu, fortissimus Umbro,<a name=752> </a>
<LI>vipereo generi et graviter spirantibus hydris<a name=753> </a>
<LI>spargere qui somnos cantuque manuque solebat<a name=754> </a>
<LI>mulcebatque iras et morsus arte levabat. <a name=755> </a>
<LI>Sed non Dardaniae medicari cuspidis ictum<a name=756> </a>
<LI>evaluit, neque eum iuvere in volnera cantus<a name=757> </a>
<LI>somniferi et Marsis quaesitae montibus herbae. <a name=758> </a>
<LI>Te nemus Angitiae, vitrea te Fucinus unda,<a name=759> </a>
<LI>te liquidi flevere lacus. <a name=760> </a>
<LI>    Ibat et Hippolyti proles pulcherrima bello,<a name=761> </a>
<LI>Virbius, insignem quem mater Aricia misit,<a name=762> </a>
<LI>eductum Egeriae lucis umentia circum<a name=763> </a>
<LI>litora, pinguis ubi et placabilis ara Dianae. <a name=764> </a>
<LI>Namque ferunt fama Hippolytum, postquam arte novercae<a name=765> </a>
<LI>occiderit patriasque explerit sanguine poenas<a name=766> </a>
<LI>turbatis distractus equis, ad sidera rursus<a name=767> </a>
<LI>aetheria et superas caeli venisse sub auras,<a name=768> </a>
<LI>Paeoniis revocatum herbis et amore Dianae. <a name=769> </a>
<LI>Tum pater omnipotens, aliquem indignatus ab umbris<a name=770> </a>
<LI>mortalem infernis ad lumina surgere vitae,<a name=771> </a>
<LI>ipse repertorem medicinae talis et artis<a name=772> </a>
<LI>fulmine Phoebigenam Stygias detrusit ad undas. <a name=773> </a>
<LI>At Trivia Hippolytum secretis alma recondit<a name=774> </a>
<LI>sedibus et nymphae Egeriae nemorique relegat,<a name=775> </a>
<LI>solus ubi in silvis Italis ignobilis aevom<a name=776> </a>
<LI>exigeret versoque ubi nomine Virbius esset. <a name=777> </a>
<LI>Unde etiam templo Triviae lucisque sacratis<a name=778> </a>
<LI>cornipedes arcentur equi, quod litore currum<a name=779> </a>
<LI>et iuvenem monstris pavidi effudere marinis. <a name=780> </a>
<LI>Filius ardentis haud setius aequore campi<a name=781> </a>
<LI>exercebat equos curruque in bella ruebat. <a name=782> </a>
<LI>    Ipse inter primos praestanti corpore Turnus<a name=783> </a>
<LI>vertitur arma tenens et toto vertice supra est. <a name=784> </a>
<LI>Cui triplici crinita iuba galea alta Chimaeram<a name=785> </a>
<LI>sustinet, Aetnaeos efflantem faucibus ignis: <a name=786> </a>
<LI>tam magis illa fremens et tristibus effera flammis,<a name=787> </a>
<LI>quam magis effuso crudescunt sanguine pugnae. <a name=788> </a>
<LI>At levem clipeum sublatis cornibus Io<a name=789> </a>
<LI>auro insignibat, iam saetis obsita, iam bos<a name=790> </a>
<LI>(argumentum ingens), et custos virginis Argus<a name=791> </a>
<LI>caelataque amnem fundens pater Inachus urna. <a name=792> </a>
<LI>Insequitur nimbus peditum clipeataque totis<a name=793> </a>
<LI>agmina densentur campis, Argivaque pubes<a name=794> </a>
<LI>Auruncaeque manus, Rutuli veteresque Sicani<a name=795> </a>
<LI>et Sacranae acies et picti scuta Labici;<a name=796> </a>
<LI>qui saltus, Tiberine, tuos sacrumque Numici<a name=797> </a>
<LI>litus arant Rutulosque exercent vomere colles<a name=798> </a>
<LI>Circaeumque iugum, quis Iuppiter Anxurus arvis<a name=799> </a>
<LI>praesidet et viridi gaudens Feronia luco;<a name=800> </a>
<LI>qua Saturae iacet atra palus gelidusque per imas<a name=801> </a>
<LI>quaerit iter vallis atque in mare conditur Ufens. <a name=802> </a>
<LI>    Hos super advenit Volsca de gente Camilla<a name=803> </a>
<LI>agmen agens equitum et florentis aere catervas,<a name=804> </a>
<LI>bellatrix, non illa colo calathisve Minervae<a name=805> </a>
<LI>femineas adsueta manus, sed proelia virgo<a name=806> </a>
<LI>dura pati cursuque pedum praevertere ventos. <a name=807> </a>
<LI>Illa vel intactae segetis per summa volaret<a name=808> </a>
<LI>gramina nec teneras cursu laesisset aristas,<a name=809> </a>
<LI>vel mare per medium fluctu suspensa tumenti<a name=810> </a>
<LI>ferret iter celeris nec tingueret aequore plantas. <a name=811> </a>
<LI>Illam omnis tectis agrisque effusa iuventus<a name=812> </a>
<LI>turbaque miratur matrum et prospectat euntem,<a name=813> </a>
<LI>attonitis inhians animis, ut regius ostro<a name=814> </a>
<LI>velet honos levis umeros, ut fibula crinem<a name=815> </a>
<LI>auro internectat, Lyciam ut gerat ipsa pharetram<a name=816> </a>
<LI>et pastoralem praefixa cuspide myrtum. <a name=817> </a>

