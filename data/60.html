<P>
<P  align=center>TIBVLLI CARMINUM
<P  align=center>LIBER SECVNDVS
<P>
<B>I. </B>

<P><OL><LI>QVISQVIS adest, faueat:  fruges lustramus et agros,<a name=1> </a>
<LI>    ritus ut a prisco traditus extat auo. <a name=2> </a>
<LI>Bacche, ueni, dulcisque tuis e cornibus uua<a name=3> </a>
<LI>    pendeat, et spicis tempora cinge, Ceres. <a name=4> </a>
<LI>luce sacra requiescat humus, requiescat arator,<a name=5> </a>
<LI>    et graue suspenso uomere cesset opus. <a name=6> </a>
<LI>soluite uincla iugis:  nunc ad praesepia debent<a name=7> </a>
<LI>    plena coronato stare boues capite. <a name=8> </a>
<LI>omnia sint operata deo:  non audeat ulla<a name=9> </a>
<LI>    lanificam pensis imposuisse manum. <a name=10> </a>
<LI>uos quoque abesse procul iubeo, discedat ab aris,<a name=11> </a>
<LI>    cui tulit hesterna gaudia nocte Venus. <a name=12> </a>
<LI>casta placent superis:  pura cum ueste uenite<a name=13> </a>
<LI>    et manibus puris sumite fontis aquam. <a name=14> </a>
<LI>cernite, fulgentes ut eat sacer agnus ad aras<a name=15> </a>
<LI>    uinctaque post olea candida turba comas. <a name=16> </a>
<LI>di patrii, purgarnus agros, purgamus agrestes: <a name=17> </a>
<LI>    uos mala de nostris pellite limitibus,<a name=18> </a>
<LI>neu seges eludat messem fallacibus herbis,<a name=19> </a>
<LI>    neu timeat celeres tardior agna lupos. <a name=20> </a>
<LI>tunc nitidus plenis confisus rusticus agris<a name=21> </a>
<LI>    ingeret ardenti grandia ligna foco,<a name=22> </a>
<LI>turbaque uernarum, saturi bona signa coloni,<a name=23> </a>
<LI>    ludet et ex uirgis extruet ante casas. <a name=24> </a>
<LI>euentura precor:  uiden ut felicibus extis<a name=25> </a>
<LI>    significet placidos nuntia fibra deos? <a name=26> </a>
<LI>nunc mihi fumosos ueteris proferte Falernos<a name=27> </a>
<LI>    consulis et Chio soluite uincla cado. <a name=28> </a>
<LI>uina diem celebrent:  non festa luce madere<a name=29> </a>
<LI>    est rubor, errantes et male ferre pedes. <a name=30> </a>
<LI>sed `bene Messallam' sua quisque ad pocula dicat,<a name=31> </a>
<LI>    nomen et absentis singula uerba sonent. <a name=32> </a>
<LI>gentis Aquitanae celeber Messalla triumphis<a name=33> </a>
<LI>    et magna intonsis gloria uictor auis,<a name=34> </a>
<LI>huc ades aspiraque mihi, dum carmine nostro<a name=35> </a>
<LI>    redditur agricolis gratia caelitibus. <a name=36> </a>
<LI>rura cano rurisque deos.  his uita magistris<a name=37> </a>
<LI>    desueuit querna pellere glande famem: <a name=38> </a>
<LI>illi compositis primum docuere tigillis<a name=39> </a>
<LI>    exiguam uiridi fronde operire domum: <a name=40> </a>
<LI>illi etiam tauros primi docuisse feruntur<a name=41> </a>
<LI>    seruitium et plaustro supposuisse rotam. <a name=42> </a>
<LI>tum uictus abiere feri, tum consita pomus,<a name=43> </a>
<LI>    tum bibit inriguas fertilis hortus aquas,<a name=44> </a>
<LI>aurea tum pressos pedibus dedit uua liquores<a name=45> </a>
<LI>    mixtaque securo est sobria lympha mero. <a name=46> </a>
<LI>rura ferunt messes, calidi cum sideris aestu<a name=47> </a>
<LI>    deponit flauas annua terra comas. <a name=48> </a>
<LI>rure leuis uerno flores apis ingerit alueo,<a name=49> </a>
<LI>    compleat ut dulci sedula melle fauos. <a name=50> </a>
<LI>agricola adsiduo primum satiatus aratro<a name=51> </a>
<LI>    cantauit certo rustica uerba pede<a name=52> </a>
<LI>et satur arenti primum est modulatus auena<a name=53> </a>
<LI>    carmen, ut ornatos diceret ante deos,<a name=54> </a>
<LI>agricola et minio suffusus, Bacche, rubenti<a name=55> </a>
<LI>    primus inexperta duxit ab arte choros. <a name=56> </a>
<LI>huic datus a pleno memorabile munus ouili<a name=57> </a>
<LI>    dux pecoris curtas auxerat hircus opes. <a name=58> </a>
<LI>rure puer uerno primum de flore coronam<a name=59> </a>
<LI>    fecit et antiquis imposuit Laribus. <a name=60> </a>
<LI>rure etiam teneris curam exhibitura puellis<a name=61> </a>
<LI>    molle gerit tergo lucida uellus ouis. <a name=62> </a>
<LI>hinc et femineus labor est, hinc pensa colusque,<a name=63> </a>
<LI>    fusus et adposito pollice uersat opus: <a name=64> </a>
<LI>atque aliqua adsiduae textrix operata mineruae<a name=65> </a>
<LI>    cantat, et a pulso tela sonat latere. <a name=66> </a>
<LI>ipse quoque inter agros interque armenta Cupido<a name=67> </a>
<LI>    natus et indomitas dicitur inter equas. <a name=68> </a>
<LI>illic indocto primum se exercuit arcu: <a name=69> </a>
<LI>    ei mihi, quam doctas nunc habet ille manus!<a name=70> </a>
<LI>nec pecudes, uelut ante, petit:  fixisse puellas<a name=71> </a>
<LI>    gestit et audaces perdomuisse uiros. <a name=72> </a>
<LI>hic iuueni detraxit opes, hic dicere iussit<a name=73> </a>
<LI>    limen ad iratae uerba pudenda senem: <a name=74> </a>
<LI>hoc duce custodes furtim transgressa iacentes<a name=75> </a>
<LI>    ad iuuenem tenebris sola puella uenit<a name=76> </a>
<LI>et pedibus praetemptat iter suspensa timore,<a name=77> </a>
<LI>    explorat caecas cui manus ante uias. <a name=78> </a>
<LI>a miseri, quos hic grauiter deus urget! at ille<a name=79> </a>
<LI>    felix, cui placidus leniter adflat Amor. <a name=80> </a>
<LI>sancte, ueni dapibus festis, sed pone sagittas<a name=81> </a>
<LI>    et procul ardentes hinc precor abde faces. <a name=82> </a>
<LI>uos celebrem cantate deum pecorique uocate<a name=83> </a>
<LI>    uoce:  palam pecori, clam sibi quisque uocet. <a name=84> </a>
<LI>aut etiam sibi quisque palam:  nam rurba iocosa<a name=85> </a>
<LI>    obstrepit et Phrygio tibia curua sono. <a name=86> </a>
<LI>ludite:  iam Nox iungit equos, currumque sequuntur<a name=87> </a>
<LI>    matris lasciuo sidera fulua choro,<a name=88> </a>
<LI>postque uenit tacitus furuis circumdatus alis<a name=89> </a>
<LI>    Somnus et incerto Somnia nigra pede. <a name=90> </a>
 
<P>
<P>
<B>II. </B>

<P><OL><LI>DICAMUS bona uerba:  uenit Natalis ad aras: <a name=1> </a>
<LI>    quisquis ades, lingua, uir mulierque, faue. <a name=2> </a>
<LI>urantur pia tura focis, urantur odores<a name=3> </a>
<LI>    quos tener e terra diuite mittit Arabs. <a name=4> </a>
<LI>ipse suos Clenius adsit uisurus honores,<a name=5> </a>
<LI>    cui decorent sanctas mollia serta comas. <a name=6> </a>
<LI>illius puro destillent tempora nardo,<a name=7> </a>
<LI>    atque satur libo sit madeatque mero,<a name=8> </a>
<LI>adnuat et, Cornute, tibi, quodcumque rogabis. <a name=9> </a>
<LI>    en age (quid cessas?  adnuit ille) roga. <a name=10> </a>
<LI>auguror, uxoris fidos optabis amores: <a name=11> </a>
<LI>    iam reor hoc ipsos edidicisse deos. <a name=12> </a>
<LI>nec tibi malueris, totum quaecumque per orbem<a name=13> </a>
<LI>    fortis arat ualido rusticus arua boue,<a name=14> </a>
<LI>nec tibi, gemmarum quidquid felicibus Indis<a name=15> </a>
<LI>    nascitur, Eoi qua maris unda rubet. <a name=16> </a>
<LI>uota cadunt:  utinam strepitantibus aduolet alis<a name=17> </a>
<LI>    flauaque coniugio uincula portet Amor,<a name=18> </a>
<LI>uincula quae maneant semper dum tarda senectus<a name=19> </a>
<LI>    inducat rugas inficiatque comas. <a name=20> </a>
<LI>haec ueniat, Natalis, auis prolemque ministret,<a name=21> </a>
<LI>    ludat et ante tuos turba nouella pedes. <a name=22> </a>
 
<P>
<P>
<B>III. </B>

<P><OL><LI>RVRA meam, Cornute, tenent uillaeque puellam: <a name=1> </a>
<LI>    ferreus est, heu heu, quisquis in urbe manet. <a name=2> </a>
<LI>ipsa Venus latos iam nunc migrauit in agros,<a name=3> </a>
<LI>    uerbaque aratoris rustica discit Amor. <a name=4> </a>
<LI>o ego, cum aspicerem dominam, quam fortiter illic<a name=5> </a>
<LI>    uersarem ualido pingue bidente solum<a name=6> </a>
<LI>agricolaeque modo curuum sectarer aratrum,<a name=7> </a>
<LI>    dum subigunt steriles arua serenda boues!<a name=8> </a>
<LI>nec quererer quod sol graciles exureret artus,<a name=9> </a>
<LI>    laederet et teneras pussula rupta manus. <a name=10> </a>
<LI>pauit et Admeti tauros formosus Apollo,<a name=11> </a>
<LI>    nec cithara intonsae profueruntue comae,<a name=12> </a>
<LI>nec potuit curas sanare salubribus herbis: <a name=13> </a>
<LI>    quidquid erat medicae uicerat artis amor. <a name=14> </a>
<LI>ipse deus solitus stabulis expellere uaccas<a name=15> </a>
<LI>    ...<a name=16> </a>
<LI>et miscere nouo docuisse coagula lacte,<a name=17> </a>
<LI>    lacteus et mixtis obriguisse liquor. <a name=18> </a>
<LI>tunc fiscella leui detexta est uimine iunci,<a name=19> </a>
<LI>    raraque per nexus est uia facta sero. <a name=20> </a>
<LI>o quotiens illo uitulum gestante per agros<a name=21> </a>
<LI>    dicitur occurrens erubuisse soror!<a name=22> </a>
<LI>o quotiens ausae, caneret dum ualle sub alta,<a name=23> </a>
<LI>    rumpere mugitu carmina docta boues!<a name=24> </a>
<LI>saepe duces trepidis petiere oracula rebus,<a name=25> </a>
<LI>    uenit et a templis inrita turba domum: <a name=26> </a>
<LI>saepe holrere sacros doluit Latona capillos,<a name=27> </a>
<LI>    quos admirata est ipsa nouerca prius. <a name=28> </a>
<LI>quisquis inornatumque caput crinesque solutos<a name=29> </a>
<LI>    aspiceret, Phoebi quaereret ille comam. <a name=30> </a>
<LI>Delos ubi nunc, Phoebe, tua est, ubi Delphica Pytho? <a name=31> </a>
<LI>    nempe Amor in parua te iubet esse casa. <a name=32> </a>
<LI>felices olim, Veneri cum fertur aperte<a name=33> </a>
<LI>    seruire aeternos non puduisse deos. <a name=34> </a>
<LI>fabula nunc ille est:  sed cui sua cura puella est,<a name=35> </a>
<LI>    fabula sit mauult quam sine amore deus. <a name=36> </a>
<LI>at tu, quisquis is es, cui tristi fronte Cupido<a name=37> </a>
<LI>    imperat ut nostra sint tua castra domo<a name=38> </a>
<LI>...<a name=39> </a>
<LI>    ferrea non uenerem sed praedam saecula laudant: <a name=40> </a>
<LI>praeda tamen multis est operata malis. <a name=41> </a>
<LI>    praeda feras acies cinxit discordibus armis: <a name=42> </a>
<LI>hinc cruor, hinc caedes mors propiorque uenit. <a name=43> </a>
<LI>    praeda uago iussit geminare pericula ponto,<a name=44> </a>
<LI>bellica cum dubiis rostra dedit ratibus. <a name=45> </a>
<LI>    praedator cupit immensos obsidere campos,<a name=46> </a>
<LI>ut multa innumera iugera pascat oue: <a name=47> </a>
<LI>    cui lapis externus curae est, urbisque tumultu<a name=48> </a>
<LI>portatur ualidis mille columna iugis,<a name=49> </a>
<LI>    claudit et indomitum moles mare, lentus ut intra<a name=50> </a>
<LI>neglegat hibernas piscis adesse minas. <a name=51> </a>
<LI>    at mihi laeta trahant Samiae conuiuia testae<a name=52> </a>
<LI>fictaque Cumana lubrica terra rota. <a name=53> </a>
<LI>    heu heu diuitibus uideo gaudere puellas: <a name=54> </a>
<LI>iam ueniant praedae, si Venus optat opes: <a name=55> </a>
<LI>    ut mea luxuria Nemesis fluat utque per urbem<a name=56> </a>
<LI>incedat donis conspicienda meis. <a name=57> </a>
<LI>    illa gerat uestes tenues, quas femina Coa<a name=58> </a>
<LI>texuit, auratas disposuitque uias: <a name=59> </a>
<LI>    illi sint comites fusci, quos India torret<a name=60> </a>
<LI>Solis et admotis inficit ignis equis: <a name=61> </a>
<LI>    illi selectos certent praebere colores<a name=62> </a>
<LI>Africa puniceum purpureumque Tyros. <a name=63> </a>
<LI>    nota loquor:  regnum ipse tenet, quem saepe coegit<a name=64> </a>
<LI>barbara gypsatos ferre catasta pedes. <a name=65> </a>
<LI>    at tibi, dura seges, Nemesim quae abducis ab urbe,<a name=66> </a>
<LI>persoluat nulla semina Terra fide. <a name=67> </a>
<LI>    et tu, Bacche tener, iucundae consitor uuae,<a name=68> </a>
<LI>tu quoque deuotos, Bacche, relinque lacus. <a name=69> </a>
<LI>    haud impune licet formosas tristibus agris<a name=70> </a>
<LI>abdere:  non tanti sunt tua musta, pater. <a name=71> </a>
<LI>    o ualeant fruges, ne sint modo rure puellae: <a name=72> </a>
<LI>glans alat et prisco more bibantur aquae. <a name=73> </a>
<LI>    glans aluit ueteres, et passim semper amarunt: <a name=74> </a>
<LI>quid nocuit sulcos non habuisse satos? <a name=75> </a>
<LI>    tunc, quibus aspirabat Amor, praebebat aperte<a name=76> </a>
<LI>mitis in umbrosa gaudia ualle Venus. <a name=77> </a>
<LI>    nullus erat custos, nulla exclusura dolentes<a name=78> </a>
<LI>ianua:  si fas est, mos precor ille redi. <a name=79> </a>
<LI>    ...<a name=80> </a>
<LI>horrida uillosa corpora ueste tegant. <a name=81> </a>
<LI>    nunc si clausa mea est, si copia rara uidendi,<a name=82> </a>
<LI>heu miserum, laxam quid iuuat esse togam? <a name=83> </a>
<LI>    ducite:  ad imperium dominae sulcabimus agros: <a name=84> </a>
<LI>non ego me uinclis uerberibusque nego. <a name=85> </a>
 
<P>
<P>
<B>IV. </B>

<P><OL><LI>HIC mihi seruitium uideo dominamque paratam: <a name=1> </a>
<LI>    iam mihi, libertas illa paterna, uale. <a name=2> </a>
<LI>seruitium sed triste datur, teneorque catenis,<a name=3> </a>
<LI>    et numquam misero uincla remittit Amor,<a name=4> </a>
<LI>et seu quid merui seu nil peccauimus, urit. <a name=5> </a>
<LI>    uror, io, remoue, saeua puella, faces. <a name=6> </a>
<LI>o ego ne possim tales sentire dolores,<a name=7> </a>
<LI>    quam mallem in gelidis montibus esse lapis,<a name=8> </a>
<LI>stare uel insanis cautes obnoxia uentis,<a name=9> </a>
<LI>    naufraga quam uasti tunderet unda maris!<a name=10> </a>
<LI>nunc et amara dies et noctis amarior umbra est: <a name=11> </a>
<LI>    omnia nam tristi tempora felle madent. <a name=12> </a>
<LI>nec prosunt elegi nec carminis auctor Apollo: <a name=13> </a>
<LI>    illa caua pretium flagitat usque manu. <a name=14> </a>
<LI>ite procul, Musae, si non prodestis amanti: <a name=15> </a>
<LI>    non ego uos, ut sint bella canenda, colo,<a name=16> </a>
<LI>nec refero Solisque uias et qualis, ubi orbem<a name=17> </a>
<LI>    compleuit, uersis Luna recurrit equis. <a name=18> </a>
<LI>ad dominam faciles aditus per carmina quaero: <a name=19> </a>
<LI>    ite procul, Musae, si nihil ista ualent. <a name=20> </a>
<LI>at mihi per caedem et facinus sunt dona paranda,<a name=21> </a>
<LI>    ne iaceam clausam flebilis ante domum: <a name=22> </a>
<LI>aut rapiam suspensa sacris insignia fanis: <a name=23> </a>
<LI>    sed Venus ante alios est uiolanda mihi. <a name=24> </a>
<LI>illa malum facinus suadet dominamque rapacem<a name=25> </a>
<LI>    dat mihi:  sacrilegas sentiat illa manus. <a name=26> </a>
<LI>o pereat quicumque legit uiridesque smaragdos<a name=27> </a>
<LI>    et niueam Tyrio murice tingit ouem. <a name=28> </a>
<LI>addit auaritiae causas et Coa puellis<a name=29> </a>
<LI>    uestis et e Rubro lucida concha mari. <a name=30> </a>
<LI>haec fecere malas:  hinc clauim ianua sensit<a name=31> </a>
<LI>    et coepit custos liminis esse canis. <a name=32> </a>
<LI>sed pretium si grande feras, custodia uicta est<a name=33> </a>
<LI>    nec prohibent claues et canis ipse tacet. <a name=34> </a>
<LI>heu quicumque dedit fomlam caelestis auarae,<a name=35> </a>
<LI>    quale bonum multis attulit ille malis!<a name=36> </a>
<LI>hinc fletus rixaeque sonant, haec denique causa<a name=37> </a>
<LI>    fecit ut infamis nunc deus erret Amor. <a name=38> </a>
<LI>at tibi, quae pretio uictos excludis amantes,<a name=39> </a>
<LI>    eripiant partas uentus et ignis opes: <a name=40> </a>
<LI>quin tua tunc iuuenes spectent incendia laeti,<a name=41> </a>
<LI>    nec quisquam flammae sedulus addat aquam. <a name=42> </a>
<LI>seu ueniet tibi mors, nec erit qui lugeat ullus<a name=43> </a>
<LI>    nec qui det maestas munus in exsequias. <a name=44> </a>
<LI>at bona quae nec auara fuit, centum licet annos<a name=45> </a>
<LI>    uixerit, ardentem flebitur ante rogum: <a name=46> </a>
<LI>atque aliquis senior ueteres ueneratus amores<a name=47> </a>
<LI>    annua constructo serta dabit tumulo<a name=48> </a>
<LI>et `bene' discedens dicet `placideque quiescas,<a name=49> </a>
<LI>    terraque securae sit super ossa leuis.'<a name=50> </a>
<LI>uera quidem moneo, sed prosunt quid mihi uera? <a name=51> </a>
<LI>    illius est nobis lege colendus amor. <a name=52> </a>
<LI>quin etiam sedes iubeat si uendere auitas,<a name=53> </a>
<LI>    ite sub imperium sub titulumque, Lares. <a name=54> </a>
<LI>quidquid habet Circe, quidquid Medea ueneni,<a name=55> </a>
<LI>    quidquid et herbarum Thessala terra gerit,<a name=56> </a>
<LI>et quod, ubi indomitis gregibus Venus adflat amores,<a name=57> </a>
<LI>    hippomanes cupidae stillat ab inguine equae,<a name=58> </a>
<LI>si modo me placido uideat Nemesis mea uultu,<a name=59> </a>
<LI>    mille alias herbas misceat illa, bibam. <a name=60> </a>
 
<P>
<P>
<B>V. </B>

<P><OL><LI>PHOEBE, faue:  nouus ingreditur tua templa sacerdos: <a name=1> </a>
<LI>    huc age cum cithara carminibusque ueni. <a name=2> </a>
<LI>nunc te uocales impellere pollice chordas,<a name=3> </a>
<LI>    nunc precor ad laudes flectere uerba meas. <a name=4> </a>
<LI>ipse triumphali deuinctus tempora lauro,<a name=5> </a>
<LI>    dum cumulant aras, ad tua sacra ueni. <a name=6> </a>
<LI>sed nitidus pulcherque ueni:  nunc indue uestem<a name=7> </a>
<LI>    sepositam, longas nunc bene pecte comas,<a name=8> </a>
<LI>qualem te memorant Saturno rege fugato<a name=9> </a>
<LI>    uictori laudes concinuisse Ioui. <a name=10> </a>
<LI>tu procul euentura uides, tibi deditus augur<a name=11> </a>
<LI>    scit bene quid fati prouida cantet auis;<a name=12> </a>
<LI>tuque regis sortes, per te praesentit haruspex,<a name=13> </a>
<LI>    lubrica signauit cum deus exta notis;<a name=14> </a>
<LI>te duce Romanos numquam frustrata Sibylla,<a name=15> </a>
<LI>    abdita quae senis fata canit pedibus. <a name=16> </a>
<LI>Phoebe, sacras Messalinum sine tangere chartas<a name=17> </a>
<LI>    uatis, et ipse precor quid canat illa doce. <a name=18> </a>
<LI>haec dedit Aeneae sortes, postquam ille parentem<a name=19> </a>
<LI>    dicitur et raptos sustinuisse Lares<a name=20> </a>
<LI>nec fore credebat Romam, cum maestus ab alto<a name=21> </a>
<LI>    Ilion ardentes respiceretque deos. <a name=22> </a>
<LI>(Romulus aeternae nondum formauerat urbis<a name=23> </a>
<LI>    moenia, consorti non habitanda Remo;<a name=24> </a>
<LI>sed tunc pascebant herbosa Palatia uaccae<a name=25> </a>
<LI>    et stabant humiles in Iouis arce casae. <a name=26> </a>
<LI>lacte madens illic suberat Pan ilicis umbrae<a name=27> </a>
<LI>    et facta agresti lignea falce Pales,<a name=28> </a>
<LI>pendebatque uagi pastoris in arbore uotum,<a name=29> </a>
<LI>    garrula siluestri fistula sacra deo,<a name=30> </a>
<LI>fistula cui semper decrescit harundinis ordo: <a name=31> </a>
<LI>    nam calamus cera iungitur usque minor. <a name=32> </a>
<LI>at qua Velabri regio patet, ire solebat<a name=33> </a>
<LI>    exiguus pulsa per uada linter aqua. <a name=34> </a>
<LI>illa saepe gregis diti placitura magistro<a name=35> </a>
<LI>    ad iuuenem festa est uecta puella die,<a name=36> </a>
<LI>cum qua fecundi redierunt munera ruris,<a name=37> </a>
<LI>    caseus et niueae candidus agnus ouis.)<a name=38> </a>
<LI>`Impiger Aenea, uolitantis frater Amoris,<a name=39> </a>
<LI>    Troica qui profugis sacra uehis ratibus,<a name=40> </a>
<LI>iam tibi Laurentes adsignat Iuppiter agros,<a name=41> </a>
<LI>    iam uocat errantes hospita terra Lares. <a name=42> </a>
<LI>illic sanctus eris cum te ueneranda Numici<a name=43> </a>
<LI>    unda deum caelo miserit indigetem. <a name=44> </a>
<LI>ecce super fessas uolitat Victoria puppes;<a name=45> </a>
<LI>    tandem ad Troianos diua superba uenit. <a name=46> </a>
<LI>ecce mihi lucent Rutulis incendia castris: <a name=47> </a>
<LI>    iam tibi praedico, barbare Turne, necem. <a name=48> </a>
<LI>ante oculos Laurens castrum murusque Lauini est<a name=49> </a>
<LI>    Albaque ab Ascanio condita Longa duce. <a name=50> </a>
<LI>te quoque iam uideo, Marti placitura sacerdos<a name=51> </a>
<LI>    Ilia, Vestales deseruisse focos,<a name=52> </a>
<LI>concubitusque tuos furtim uittasque iacentes<a name=53> </a>
<LI>    et cupidi ad ripas arma relicta dei. <a name=54> </a>
<LI>carpite nunc, tauri, de septem montibus herbas<a name=55> </a>
<LI>    dum licet:  hic magnae iam locus urbis erit. <a name=56> </a>
<LI>Roma, tuum nomen terris fatale regendis,<a name=57> </a>
<LI>    qua sua de caelo prospicit arua Ceres,<a name=58> </a>
<LI>quaque patent ortus et qua fluitantibus undis<a name=59> </a>
<LI>    Solis anhelantes abluit amnis equos. <a name=60> </a>
<LI>Troia quidem tunc se mirabitur et sibi dicet<a name=61> </a>
<LI>    uos bene tam longa consuluisse uia. <a name=62> </a>
<LI>uera cano:  sic usque sacras innoxia laurus<a name=63> </a>
<LI>    uescar, et aeternum sit mihi uirginitas.'<a name=64> </a>
<LI>haec cecinit uates et te sibi, Phoebe, uocauit,<a name=65> </a>
<LI>    iactauit fusas et caput ante comas. - <a name=66> </a>
<LI>quidquid Amalthea, quidquid Marpesia dixit<a name=67> </a>
<LI>    Herophile, Phyto Graia quod admonuit,<a name=68> </a>
<LI>quaeque Aniena sacras Tiburs per flumina sortes<a name=69> </a>
<LI>    portarat sicco pertuleratque sinu - <a name=70> </a>
<LI>haec fore dixerunt belli mala signa cometen,<a name=71> </a>
<LI>    multus ut in terras deplueretque lapis. <a name=72> </a>
<LI>atque tubas atque arma ferunt strepitantia caelo<a name=73> </a>
<LI>    audita et lucos praecinuisse fugam: <a name=74> </a>
<LI>ipsum etiam Solem defectum lumine uidit<a name=75> </a>
<LI>    iungere pallentes nubilus annus equos: <a name=76> </a>
<LI>et simulacra deum lacrimas fudisse tepentes<a name=77> </a>
<LI>    fataque uocales praemonuisse boues. <a name=78> </a>
<LI>haec fuerant olim:  sed tu iam mitis, Apollo,<a name=79> </a>
<LI>    prodigia indomitis merge sub aequoribus,<a name=80> </a>
<LI>et succensa sacris crepitet bene laurea flammis,<a name=81> </a>
<LI>    omine quo felix et sacer annus erit. <a name=82> </a>
<LI>laurus ubi bona signa dedit, gaudete coloni;<a name=83> </a>
<LI>    distendet spicis horrea plena Ceres,<a name=84> </a>
<LI>oblitus et musto feriet pede rusticus uuas,<a name=85> </a>
<LI>    dolia dum magni deficiantque lacus: <a name=86> </a>
<LI>ac madidus baccho sua festa Palilia pastor<a name=87> </a>
<LI>    concinet:  a stabulis tunc procul este lupi. <a name=88> </a>
<LI>ille leuis stipulae sollemnis potus aceruos<a name=89> </a>
<LI>    accendet, flammas transilietque sacras. <a name=90> </a>
<LI>et fetus matrona dabit, natusque parenti<a name=91> </a>
<LI>    oscula comprensis auribus eripiet,<a name=92> </a>
<LI>nec taedebit auum paruo aduigilare nepoti<a name=93> </a>
<LI>    balbaque cum puero dicere uerba senem. <a name=94> </a>
<LI>tunc operata deo pubes discumbet in herba,<a name=95> </a>
<LI>    arboris antiquae qua leuis umbra cadit,<a name=96> </a>
<LI>aut e ueste sua tendent umbracula sertis<a name=97> </a>
<LI>    uincta, coronatus stabit et ipse calix. <a name=98> </a>
<LI>at sibi quisque dapes et festas extruet alte<a name=99> </a>
<LI>    caespitibus mensas caespitibusque torum. <a name=100> </a>
<LI>ingeret hic potus iuuenis maledicta puellae,<a name=101> </a>
<LI>    postmodo quae uotis inrita facta uelit: <a name=102> </a>
<LI>nam ferus ille suae plorabit sobrius idem<a name=103> </a>
<LI>    et se iurabit mente fuisse mala. <a name=104> </a>
<LI>pace tua pereant arcus pereantque sagittae,<a name=105> </a>
<LI>    Phoebe, modo in terris erret inermis Amor. <a name=106> </a>
<LI>ars bona:  sed postquam sumpsit sibi tela Cupido,<a name=107> </a>
<LI>    heu heu quam multis ars dedit ista malum!<a name=108> </a>
<LI>et mihi praecipue, iaceo cum saucius annum<a name=109> </a>
<LI>    et (faueo morbo cum iuuat ipse dolor)<a name=110> </a>
<LI>usque cano Nemesim, sine qua uersus mihi nullus<a name=111> </a>
<LI>    uerba potest iustos aut reperire pedes. <a name=112> </a>
<LI>at tu, nam diuum seruat tutela poetas,<a name=113> </a>
<LI>    praemoneo, uati parce, puella, sacro,<a name=114> </a>
<LI>ut Messalinum celebrem, cum praemia belli<a name=115> </a>
<LI>    ante suos currus oppida uicta feret,<a name=116> </a>
<LI>ipse gerens laurus:  lauro deuinctus agmsti<a name=117> </a>
<LI>    miles `io' magna uoce `triumphe' canet. <a name=118> </a>
<LI>tunc Messalla meus pia det spectacula turbae<a name=119> </a>
<LI>    et plaudat curru praetereunte pater. <a name=120> </a>
<LI>adnue:  sic tibi sint intonsi, Phoebe, capilli,<a name=121> </a>
<LI>    sic tua perpetuo sit tibi casta soror. <a name=122> </a>
 
<P>
<P>
<B>VI. </B>

<P><OL><LI>CASTRA Macer sequitur:  tenero quid fiet Amori? <a name=1> </a>
<LI>    sit comes et collo fortiter arma gerat? <a name=2> </a>
<LI>et seu longa uirum terrae uia seu uaga ducent<a name=3> </a>
<LI>    aequora, cum telis ad latus ire uolet? <a name=4> </a>
<LI>ure, puer, quaeso, tua qui ferus otia liquit,<a name=5> </a>
<LI>    atque iterum erronem sub tua signa uoca. <a name=6> </a>
<LI>quod si militibus parces, erit hic quoque miles,<a name=7> </a>
<LI>    ipse leuem galea qui sibi portet aquam. <a name=8> </a>
<LI>castra peto, ualeatque Venus ualeantque puellae: <a name=9> </a>
<LI>    et mihi sunt uires et mihi laeta tuba est. <a name=10> </a>
<LI>magna loquor, sed magnifice mihi magna locuto<a name=11> </a>
<LI>    excutiunt clausae fortia uerba fores. <a name=12> </a>
<LI>iuraui quotiens rediturum ad limina numquam!<a name=13> </a>
<LI>    cum bene iuraui, pes tamen ipse redit. <a name=14> </a>
<LI>acer Amor, fractas utinam tua tela sagittas,<a name=15> </a>
<LI>    si licet, extinctas aspiciamque faces!<a name=16> </a>
<LI>tu miserum torques, tu me mihi dira precari<a name=17> </a>
<LI>    cogis et insana mente nefanda loqui. <a name=18> </a>
<LI>iam mala finissem leto, sed credula uitam<a name=19> </a>
<LI>    spes fouet et fore cras semper ait melius. <a name=20> </a>
<LI>spes alit agricolas, spes sulcis credit aratis<a name=21> </a>
<LI>    semina quae magno faenore reddat ager: <a name=22> </a>
<LI>haec laqueo uolucres, haec captat harundine pisces,<a name=23> </a>
<LI>    cum tenues hamos abdidit ante cibus: <a name=24> </a>
<LI>spes etiam ualida solatur compede uinctum: <a name=25> </a>
<LI>    crura sonant ferro, sed canit inter opus: <a name=26> </a>
<LI>spes facilem Nemesim spondet mihi, sed negat illa. <a name=27> </a>
<LI>    ei mihi, ne uincas, dura puella, deam. <a name=28> </a>
<LI>parce, per immatura tuae precor ossa sororis: <a name=29> </a>
<LI>    sic bene sub tenera parua quiescat humo. <a name=30> </a>
<LI>illa mihi sancta est, illius dona sepulcro<a name=31> </a>
<LI>    et madefacta meis serta feram lacrimis,<a name=32> </a>
<LI>illius ad tumulum fugiam supplexque sedebo<a name=33> </a>
<LI>    et mea cum muto fata querar cinere. <a name=34> </a>
<LI>non feret usque suum te propter flere clientem: <a name=35> </a>
<LI>    illius ut uerbis, sis mihi lenta ueto,<a name=36> </a>
<LI>ne tibi neglecti mittant mala somnia manes,<a name=37> </a>
<LI>    maestaque sopitae stet soror ante torum,<a name=38> </a>
<LI>qualis ab excelsa praeceps delapsa fenestra<a name=39> </a>
<LI>    uenit ad infernos sanguinolenta lacus. <a name=40> </a>
<LI>desino, ne dominae luctus renouentur acerbi: <a name=41> </a>
<LI>    non ego sum tanti, ploret ut illa semel. <a name=42> </a>
<LI>nec lacrimis oculos digna est foedare loquaces: <a name=43> </a>
<LI>    lena nocet nobis, ipsa puella bona est. <a name=44> </a>
<LI>lena necat miserum Phryne furtimque tabellas<a name=45> </a>
<LI>    occulto portans itque reditque sinu: <a name=46> </a>
<LI>saepe, ego cum dominae dulces a limine duro<a name=47> </a>
<LI>    agnosco uoces, haec negat esse domi: <a name=48> </a>
<LI>saepe, ubi nox mihi promissa est, languere puellam<a name=49> </a>
<LI>    nuntiat aut aliquas extimuisse minas. <a name=50> </a>
<LI>tunc morior curis, tunc mens mihi perdita fingit,<a name=51> </a>
<LI>    quisue meam teneat, quot teneatue modis: <a name=52> </a>
<LI>tunc tibi, lena, precor diras:  satis anxia uiuas,<a name=53> </a>
<LI>    mouerit e uotis pars quotacumque deos. <a name=54> </a>
 
